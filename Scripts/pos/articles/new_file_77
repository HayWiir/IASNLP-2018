http://www.jagran.com//uttar-pradesh/aligarh-city-dps-won-7-gold-in-internatinal-atheletics-17103972.html?src=Topic-ART-rupee
Publish Date:Mon, 27 Nov 2017 02:20 AM (IST) | Updated Date:Mon, 27 Nov 2017 02:20 AM (IST)
जागरण संवाददाता, अलीगढ़ : द डीपीएस इंटरनेशनल एथलेटिक्स मीट में डीपीएस सीनियर विंग, अलीगढ़ के छह खिलाड़ियों ने सात स्वर्ण व तीन रजत पदक हासिल कर स्कूल व शहर का नाम रोशन किया। स्कूल के एथलेटिक्स कोच जीशान ने बताया कि प्रतियोगिता 24 से 26 नवंबर तक मेरठ में कराई गई। इसमें देश के 59 स्कूलों के 600 खिलाड़ियों ने प्रतिभाग किया। वीजा की समस्या के चलते बाहरी देशों के खिलाड़ी नहीं आ सके। डीपीएस के छह खिलाड़ियों में पालेंद्र चौधरी ने 100 व 200 मीटर दौड़ में स्वर्ण पदक जीते। 400 मीटर दौड़ में गौरव कुमार ने रजत, अतुल चौधरी ने 800 मीटर में रजत व 1500 मीटर दौड़ में स्वर्ण पदक जीता। लांग जंप में जयदीप सिंह ने रजत पदक जीता। चार गुणा 100 मीटर रिले रेस में पालेंद्र, जयदीप, गौरव व भानु प्रताप सिंह ने एक-एक गोल्ड हासिल किया। प्रधानाचार्य रश्मि ग्रोवर ने बताया कि इस प्रदर्शन के आधार पर डीपीएस टीम को 50 प्वांइट्स के साथ प्रथम स्थान मिला। साथ ही 1.21 लाख रुपये पुरस्कार राशि का चेक भी दिया गया। स्कूल के पीवीसी स्वप्निल जैन ने खिलाड़ियों को बधाई देते हुए कहा कि उन्होंने स्कूल का नाम विश्वस्तर पर चमकाया है। सोमवार को स्कूल में सभी छह एथलीट्स का सम्मान समारोह किया जाएगा। 