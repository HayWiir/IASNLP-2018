http://www.jagran.com//bihar/aurangabad-no-plans-on-the-ground-millions-of-rupees-in-advance-17088723.html?src=Topic-ART-rupee
Publish Date:Fri, 24 Nov 2017 03:03 AM (IST) | Updated Date:Fri, 24 Nov 2017 03:03 AM (IST)
 औरंगाबाद । व प्रखंड के गांवों में विकास योजनाओं का कार्य अधूरा पड़ा है। विकास का पैसा अग्रिम निकाल पंचायत सचिव खा गए। लाखों रुपये गबन हो गया परंतु अधिकारी मौन हैं। पंचायत सचिव के खिलाफ जांच हुई परंतु कार्रवाई नहीं हुआ। कंतरी गांव में कब्रिस्तान की घेराबंदी का कार्य वित्तिय वर्ष 2012-13 में प्रारंभ हुआ। कार्य का जिम्मा तत्कालीन पंचायत सेवक सुरेंद्र प्रसाद ¨सह को दिया गया।घेराबंदी का प्राक्कलन 9,51,600 था। पंचायत सेवक ने अग्रिम के रुप में 3,87, 500 रुपये की निकासी कर ली। 1,83, 662 रुपये का कार्य कराया और 2,03,838 रुपये अपने पास रख लिया। बीडीओ पंकज कुमार शक्तिधर ने कई बार योजना पूरा करने एवं पैसा जमा करने के लिए पंचायत सेवक को स्मार पत्र दिया। बीडीओ के आदेश को पंचायत सेवक ने हवा में उड़ा दिया। अब तक यह योजना अधूरा पड़ा है। बेढ़ना पंचायत के प्राथमिक विद्यालय बरहेता परिसर में आंगनबाड़ी केंद्र का निर्माण वित्तिय वर्ष 2012-13 में प्रारंभ हुआ। केंद्र के निर्माण के लिए 6,09,800 रुपये स्वीकृत हुई। योजना की फाइल खोल निर्माण कार्य प्रारंभ किया गया परंतु अब तक योजना अधूरा है। कार्य का जिम्मा जनसेवक विनोद बेक को मिली थी। जनसेवक ने अग्रिम के रुप में 4,07,500 रुपये की निकासी कर ली। मात्र 2,47,544 रुपये कार्य कराया और अब तक 1,59,956 रुपये जमा नहीं किया। यहीं हाल पूर्वी केताकी पंचायत के आंगनबाड़ी केंद्र दोसमा का रहा। केंद्र के निर्माण पर 6,09,800 रुपये खर्च होना था। पंचायत सेवक ने भवन निर्माण के लिए 4,97,500 रुपये अग्रिम निकासी कर ली। कार्य मात्र 2,49,883 रुपये का हुआ। सरकार का 2,47,617 रुपये बकाया है। पंचायत सेवक पैसा पांच वर्षों से रखे हुए है परंतु अब तक कोई कार्रवाई नहीं हुआ। यही हाल आंगनबाड़ी केंद्र तेतरीया एवं विश्रामपुर का है। पंचायत सेवक दिलकेश्वर रिकियासन कई योजनाओं का पैसा अपने पास रखे हुए है। चापाकल लगाने में व्यापक पैमाने पर धांधली हुई है। बगैर चापाकल लगाए पैसा की निकासी कर ली गई है। बताया जाता है कि हसौली के कोईरी बिगहा में बलि मेहता, दुलारे में देवी मंदिर, पथरा में रामजी भूईयां, करमा में गोपाल यादव के घर के पास चापाकल लगाना था। वित्तिय वर्ष 2012-13 में योजना स्वीकृत हुआ। पंचायत सेवक दिलकेश्वर रिकियासन एवं मिथिलेश कुमार आरोही संवेदक बने। दोनों ने पैसे की निकासी कर ली परंतु कोई कार्रवाई नहीं हुई। यही हाल कई और विकास योजनाओं का है। धरातल पर कार्य किए बगैर पैसे की निकासी कर ली गई। अधिकारी धरातल पर योजना खोजते रहे पंचायत सेवक व जन सेवक उन्हें वरगलाते रहे।  मैंने 40 दिन पहले जिला अधिकारी एवं अन्य अधिकारियों को कार्रवाई के लिए रिपोर्ट भेज दिया है। कई पंचायत सेवक पैसा लेकर गायब हो गए हैं। कई बार उन्हें स्मार पत्र लिखा परंतु न तो योजना को पूरा किया और न ही पैसा जमा की। अब पंचायत सचिव हमें जान मारने की धमकी दे रही हैं। मैं डरा सहमा रहता हूं। दोषी पंचायत सेवकों पर कार्रवाई के लिए प्रपत्र क गठित कर भेजा है।  पंकज कुमार शक्तिधर, बीडीओ, देव