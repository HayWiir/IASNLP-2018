http://www.jagran.com//uttar-pradesh/bareilly-city-sp-traffice-order-sell-in-only-300-rupees-17109622.html?src=Topic-ART-rupee
Publish Date:Tue, 28 Nov 2017 02:29 AM (IST) | Updated Date:Tue, 28 Nov 2017 02:29 AM (IST)
जागरण संवाददाता, बरेली : किला क्रासिंग से बड़ा बाजार, कुतुबखाना रोड को जाम से निजात दिलाने व लोगों की शिकायत पर पूर्वाह्न 11 से शाम 7 बजे तक ठेले पर पूर्णतया प्रतिबंध लगा दिया गया। इसके बाद भी ट्रैफिक विभाग के सिपाही ही आदेशों का पालन नहीं कर रहे हैं। पिछले सप्ताह ही एसपी ट्रैफिक कमलेश बहादुर ने जाम से निजात दिलाने के लिए ठेलों पर प्रतिबंध लगया था। तीन सौ रुपये प्रति ठेला पर पास होता है माल किला फाटक के पास ट्रांसपोर्ट का बड़ा कारोबार है। दिनभर वाहन वहीं पर माल उतारते हैं। इसके बाद वहां से माल ठेलों पर लादकर बाजार पहुंचाया जाता है। एसपी ट्रैफिक के आदेश के बाद भी व्यापारी मनमानी कर रहे हैं। उन्होंने तैनात ट्रैफिक के सिपाहियों से सांठगांठ कर ली। कहा जा रहा है कि प्रति ठेले तीन सौ रुपये के हिसाब से दिन में ठेला पास कराने का ठेका हो गया। यही वजह रही कि आदेश के तीसरे ही दिन से प्रतिबंध के समय भी दिनभर ठेले का आवागमन हो रहा है।  बाजार में दर्जनों ठेले घुसे, भीषण जाम से फंसे रहे लोग सोमवार दोपहर दर्जनों की संख्या में ओवरलोड ठेले किला से लेकर बड़ा बाजार पहुंच गए। इससे वहां लंबा जाम लग गया। दोनों तरफ ठेले से भीड़ में ठेला घुसते ही जाम लग गया। घंटों जाम में सैकड़ों वाहन फंसे दिखे।  टीएसआइ ने लगाई जिम्मेदारों की क्लास  लोगों ने दिन में जाम लगने के बाद ट्रैफिक विभाग से शिकायत की, लेकिन उन्होंने मामला दबाए रखा। मामला टीएसआइ को पता चला तो उन्होंने जिम्मेदारी की क्लास लगा दी। 