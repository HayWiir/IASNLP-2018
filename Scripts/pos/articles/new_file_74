http://www.jagran.com//bihar/siwan-accused-of-stripping-of-rupees-and-jewelry-17105020.html?src=Topic-ART-rupee
Publish Date:Mon, 27 Nov 2017 03:03 AM (IST) | Updated Date:Mon, 27 Nov 2017 03:03 AM (IST)
सिवान। थाना क्षेत्र के सिपाह निवासी जीउत साह ने बेटे और नाती पर मारपीट करने और गहने छीनने की प्राथमिकी दर्ज कराई है। थाने में दिए आवेदन में कहा है कि बेटी की शादी 28 नवंबर को है। इसी बीच 24 तारीख को बेटा पप्पू कुमार और नाती अनिल कुमार घर से बेटी संजू कुमारी को निकालने लगे। इसका अन्य बेटियों ने विरोध किया। इसके बाद दोनों ने तीनों बेटियों को लाठी-डंडे से मारकर घायल कर दिया। शादी के लिए रखे गहने एवं अन्य गहने छीनकर दोनों भाग गए। दोनों पहले भी कहते थे कि शादी के दिन मारपीट करेंगे। जीउत साह ने थाने में आवेदन देकर इन लोगों के विरुद्ध कार्रवाई करने एवं शांति से शादी संपन्न कराने की मांग की है।