http://www.jagran.com//uttar-pradesh/gorakhpur-city-eight-hundred-rupees-crossed-the-lpg-17137062.html?src=Topic-ART-rupee
Publish Date:Sun, 03 Dec 2017 01:02 AM (IST) | Updated Date:Sun, 03 Dec 2017 01:02 AM (IST)
गोरखपुर: रसोई गैस की कीमतों में एक बार फिर बढ़ोत्तरी हुई है। एक दिसंबर से नान सब्सिडी घरेलू गैस सिलेंडर की कीमत 803.50 रुपये हो गई है। पहले इसकी कीमत 798.50 रुपये थी। यानी घरेलू गैस सिलेंडर की कीमत में पांच रुपये का इजाफा हुआ है। इसी तरह 19 किलोग्राम के कामर्शियल गैस सिलेंडर की कीमत में भी आठ रुपये की बढ़ोत्तरी हुई है। अब कामर्शियल गैस सिलेंडर की कीमत 1411.50 रुपये हो गई है। रसोई गैस की कीमतों में लगातार बढ़ोत्तरी से उपभोक्ता परेशान हैं। तीस नवंबर की रात 12 बजे एक बार फिर इसकी कीमतों में इजाफा किया गया।  हर महीने कम हो रही सब्सिडी घरेलू रसोई गैस सिलेंडरों की कीमतों में लगातार इजाफा होता जा रहा है। यदि अगस्त महीने की बात करें तो 14.2 किलोग्राम वजन के घरेलू गैस सिलेंडर की कीमत 582 रुपये थी। इस पर उपभोक्ता के बैंक खाते में 100.89 रुपये की सब्सिडी भेजी जाती थी। यानी सब्सिडी वाले सिलेंडर की कीमत 481.11 रुपये पड़ती थी। सितंबर में नान सब्सिडी सिलेंडर की कीमत 655.50 रुपये हो गई। सब्सिडी के 167.94 रुपये घटाने के बाद इस सिलेंडर की कीमत 487.56 रुपये पड़ती थी। अक्टूबर में सिलेंडर की कीमत 705 रुपये हो गई। सब्सिडी के 213.58 रुपये घटाने के बाद सिलेंडर की कीमत 491.42 रुपये हो गई। नवंबर में सिलेंडर की कीमत 798.50 रुपये हो गई। इस पर सब्सिडी 302.50 रुपये मिल रही है। यानी सिलेंडर की कीमत अब 496 रुपये हो चुकी है। यही स्थिति दिसंबर महीने की है। ऐसे बढ़ रही कीमत महीना रेट सब्सिडी सब्सिडी का रेट अगस्त 582 100.89 481.11 सितंबर 655.50 167.94 487.56 अक्टूबर 705 213.58 491.42 नवंबर 798.50 302.50 496.00 दिसंबर 803.50 303.50 500.00 19 किग्रा के कामर्शियल गैस सिलेंडर भी महंगे अगस्त 1067.50 सितंबर 1181.00 अक्टूबर 1257.00 नवंबर 1403.50 दिसंबर 1411.50