http://www.jagran.com//bihar/vaishali-theft-of-seven-lakh-rupees-including-cash-17085201.html?src=Topic-ART-rupee
Publish Date:Thu, 23 Nov 2017 07:08 PM (IST) | Updated Date:Thu, 23 Nov 2017 07:08 PM (IST)
  संवाद सूत्र, सहदेई : सहदेई बुजुर्ग ओपी क्षेत्र के चैनपुर बघेल निवासी वीरचंद्र झा के बंद घर का ताला तोड़कर चोरों ने नकद समेत लगभग सात लाख रुपये के सामान की चोरी कर ली। इस मामले में वीरचंद्र झा ने अज्ञात चोरों के खिलाफ प्राथमिकी दर्ज कराई है।  प्राथमिकी में कहा है कि वह परिवार के सभी सदस्यों के साथ छत्तीसगढ़ में रहते हैं। इसलिए घर बंद रहता है। घर में चोरी की सूचना पड़ोसियों ने उन्हें दी। उन्होंने बताया कि चोरों ने छह कमरों का ताला तोड़कर उसमें रखे 35 हजार रुपये नकद, पीतल एवं कांसा के 55 किलो वजन का बर्तन, चांदी का 33 सिक्के और पांच-पांच सौ ग्राम के चांदी का शील्ड, कीमती साड़ी के अलावा अन्य सामान की चोरी कर ली। चोरों ने वीरचन्द्र झा के घर में दूसरी बार चोरी की घटना हुई है। इससे पूर्व 2014 में चोरी की घटना हो चकी है। उस समय भी चोरों ने नगद समेत चार लाख की चोरी की थी।