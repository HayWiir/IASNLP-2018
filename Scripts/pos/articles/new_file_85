http://www.jagran.com//business/biz-foreign-exchange-reserves-reached-nearly-400-billion-dollar-17094754.html?src=Topic-ART-rupee
Publish Date:Sat, 25 Nov 2017 02:09 PM (IST) | Updated Date:Sat, 25 Nov 2017 02:09 PM (IST)
नई दिल्ली (जेएनएन)। देश का विदेशी मुद्रा भंडार (फॉरेक्स रिजर्व) 17 नवंबर को समाप्त सप्ताह में 24.04 करोड़ डॉलर बढ़कर 399.53 अरब डॉलर पर पहुंच गया। इसकी मुख्य वजह विदेशी मुद्रा संपत्तियों में खासी तेजी आना है। भारतीय रिजर्व बैंक के साप्ताहिक आंकड़ों में यह सामने आया है।इससे पिछले सप्ताहांत में देश का विदेशी मुद्रा भंडार 55.42 करोड़ डॉलर बढ़कर 399.29 अरब डॉलर हो गया था। भारतीय रिजर्व बैंक के आंकड़े दर्शाते हैं कि समीक्षाघीन सप्ताह में कुल फॉरेक्स रिजर्व का महत्वपूर्ण हिस्सा विदेशी मुद्रा एसेट्स (एफसीए) 22.04 करोड़ डॉलर बढ़कर 375.096 अरब डॉलर हो गया। समीक्षाधीन सप्ताह में स्वर्ण भंडार 20.66 अरब डॉलर पर अपरिवर्तित बना रहा।पहली छमाही में 17 फीसद बढ़ा प्रत्यक्ष विदेशी निवेशदेश में चालू वित्त वर्ष की पहली छमाही के दौरान प्रत्यक्ष विदेशी निवेश (एफडीआइ) 17 फीसद बढ़कर 25.35 अरब डॉलर हो गया। वाणिज्य मंत्रालय के मातहत औद्योगिक नीति एवं संवर्धन विभाग (डीआइपीपी) ने अपने ‘मेक इन इंडिया’ ट्विटर हैंडल के जरिये यह जानकारी दी। बीते साल अप्रैल से सितंबर की समान छमाही में यह आंकड़ा 21.62 अरब डॉलर था। जहां तक अप्रैल, 2000 से इस साल सितंबर तक देश में आए कुल एफडीआइ का सवाल है तो यह भी बढ़कर 518.10 अरब डॉलर के स्तर पर पहुंच गया है। 