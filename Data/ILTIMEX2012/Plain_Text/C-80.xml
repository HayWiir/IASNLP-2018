<?xml version="1.0" encoding="UTF-8" ?>
<DOC><TEXT>
आर. सोनल पर्दे पर तो बॉलिवुड स्टार्स जमकर प्यार का खेल खेलते हैं, लेकिन जब बात उनकी रीयल लाइफ की आती है, तो लोगों को उसकी जानकारी कम ही होती है। शायद यही वजह है कि लोग सिलेब्रिटी की लव लाइफ के बारे में शिद्दत से जानना चाहते हैं। शुरू शाहरुख से करते हैं। पर्दे के सबसे रोमांटिक हीरो शाहरुख खान ने 19 साल पहले अपनी वाइफ गौरी को प्रपोज किया था और वह भी एक बीच पर। दिल्ली के रहने वाले एसआरके गौरी को कई सालों से जानते थे, लेकिन उन्हें शादी के लिए बाकायदा प्रपोज करने की हिम्मत वह मुंबई के अक्सा बीच पर जुटा पाए। जाहिर है, गौरी ने दोनों हाथों से उनका प्रपोजल स्वीकार किया और पूरी जिंदगी साथ बिताने का फैसला कर लिया। फिल्म इंडस्ट्री के टॉप कपल अभिषेक बच्चन और ऐश्वर्या राय की लवस्टोरी जरा हटकर है। वैसे ऐश्वर्या को प्रपोज करने से पहले अभि उनके साथ दो फिल्मों में काम कर चुके थे, लेकिन न्यू यॉर्क में फिल्म 'गुरु' के प्रीमियर के बाद उन्होंने एयरपोर्ट पर ऐश को प्रपोज किया। और जाहिर है कि एक्स मिस वर्ल्ड ने जूनियर बच्चन के प्रपोजल के बारे में ज्यादा सोचा नहीं और हां कर दिया। फिलहाल यह कपल हैपी मैरिड लाइफ बिता रहा है। कुछ इसी तरह की लवस्टोरी ऐक्टर फरदीन खान की है। उन्होंने अपनी वाइफ नताशा को लंदन से यूएस जाते हुए एक फ्लाइट में प्रपोज किया था। जाहिर है, उस वक्त उनका प्यार काफी 'ऊंचाई' पर पहुंच गया था। पहली ही फिल्म से ना जाने कितनी लड़कियों को दीवाना बना लेने वाले एक्टर रितिक रोशन बचपन में ही सुजैन खान के प्यार में गिरफ्तार हो गए थे, लेकिन उनकी समझ में नहीं आ रहा था कि अपनी महबूबा को प्रपोज कैसे करें। आखिरकार रितिक ने एक मजेदार आइडिया निकाला। एक दिन सुजैन के साथ डेट पर कॉफी पीते हुए उन्होंने कॉफी मग में रिंग डाल दी। कॉफी खत्म होते ही रिंग पाकर सुजैन बेहद खुश हुई और उन्होंने रितिक को शादी के लिए हां कर दी। फिलहाल यह कपल दो प्यारे-प्यारे बच्चों के साथ हैपी मैरिड लाइफ जी रहा है। ऐक्टर आमिर खान किरण राव से 2002 में फिल्म 'लगान' के सेट पर मिले थे। आमिर फिल्म के लीड हीरो थे, तो किरण असिस्टेंट डायरेक्टर। शूटिंग खत्म होते-होते दोनों की करीबियां इतनी बढ़ गईं कि आमिर ने अपनी पहली बीवी रीना को छोड़कर किरण का हाथ थाम लिया। फिलहाल इंडस्ट्री के सबसे चचिर्त कपल सैफ अली खान और करीना कपूर की लव स्टोरी भी दिलचस्प है। वैसे तो सैफ करीना को तब से जानते हैं, जब वह अपनी बहन करिश्मा कपूर की फिल्मों के साथ सेट पर आया करती थीं, लेकिन ज्यादा नजदीक से उन्होंने एक दूसरे को 'एलओसी कारगिल' और 'टशन' के सेट पर जाना। शाहिद कपूर से ब्रेकअप के बाद जब करीना के दिन काफी उदासी भरे होते थे, तब सैफ ने उनका हाथ थामा था। फिलहाल यह कपल अपने-अपने करियर पर फोकस कर रहा है और उन्हें शादी की कोई जल्दी नहीं है।
</TEXT></DOC>