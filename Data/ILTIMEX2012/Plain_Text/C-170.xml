<?xml version="1.0" encoding="UTF-8" ?>
<DOC><TEXT>
कहा जाता है कि शादियां स्वर्ग में तय होती हैं, लेकिन उन्हें अंजाम देने का अंदाज लोग खुद करते हैं। यही वजह है कि आजकल की फन क्रेजी जेनरेशन शाही शादियों से लेकर एडवेंचर मैरिज तक को अंजाम दे रही है। नागपुर में मेगा मैरिज बीते 3 दिसंबर को मुंबई से नागपुर पहुंची एक फ्लाइट के पायलट ने अनाउंस किया कि हम नागपुर पहुंच गए हैं, लेकिन हमें उतरने में काफी वक्त लगेगा, क्योंकि करीब दस प्लेन एयरपोर्ट पर लैंड करने के लिए नागपुर के आसमान में चक्कर लगा रहे हैं। दरअसल, तब बाकी दस प्लेन में भी बीजेपी के नैशनल प्रेजिडेंट नितिन गडकरी के बेटे की शादी में आए मेहमान थे। हैरानी की बात नहीं कि गडकरी ने इस शादी में ढाई लाख लोगों को इन्वाइट किया था। जिनमें देश भर के तमाम बड़े नेता, सिलेब्रिटीज और उद्योगपति शामिल थे। उस दिन शहर का कोई होटल खाली नहीं था। कहा जाता है कि गडकरी के मेहमान 50 चार्टर्ड प्लेनों में वहां पहुंचे थे और छप्पन की बजाय सत्तर भोग का इंतजाम किया गया था। वेडिंग @ रोपवे अपनी शादी कुछ अलग अंदाज में करने की चाहत रखने वाले सॉफ्टवेयर इंजीनियर कपल जूही और देव ने बीते 30 नवंबर को रोपवे में शादी करके सबको चौंका दिया। और यह दिल्ली- मुंबई में नहीं, बल्कि लखनऊ में हुआ। इस कपल ने ऐसी शादी की प्रेरणा देव के बड़े भाई से ली, जिन्होंने करीब दो साल पहले हॉट एयर बैलून में शादी की थी। रॉयल वेडिंग भले ही आजकल उद्योगपतियों ने पैसे के दम पर रॉयल वेडिंग की कॉपी शुरू कर दी हो, लेकिन असल रॉयल वेडिंग की बात ही कुछ और होती है। पिछले दिनों जयपुर का रामबाग पैलेस जोधपुर के महाराजा के बेटे शिवराज सिंह और राजकुमारी गायत्री कुमारी की रॉयल वेडिंग का गवाह बना। शादी में नेपाल, भूटान, जम्मू-कश्मीर और राजस्थान के तमाम शाही घरानों के प्रतिनिधियों के अलावा तमाम बॉलिवुड सिलेब्रिटीज ने भी हिस्सा लिया। चूड़ीदार पाजामे पर रंग-बिरंगी अचकन, सिर पर साफा और तलवार लटकाए बरातियों को देखकर लग रहा था कि मानों जयपुर की धरती पर एक बार फिर रजवाड़ों का युग लौट आया है। हवा हवाई शादी हवा में उड़ने की तमन्ना तो बहुत लोग रखते हैं, लेकिन हवा में शादी वाकई एक अजब फलसफा है। पुणे की पैरा जंपिंग रेकॉर्ड होल्डर गर्ल शीतल ने पिछले दिनों जब फिनलैंड बेस्ड वैभव से जमीन से 600 फीट ऊपर हॉट एयर बैलून में शादी की, तो उनके रिश्तेदार वॉकी-टॉकी पर मंगलाष्टक सुनकर अपना काम चला रहे थे। दरअसल, एडवेंचर स्पोर्ट्स की दीवानी शीतल महाजन ने हमेशा से अपनी शादी कुछ अलग अंदाज में करने का सपना देखा था। गौरतलब है कि शीतल नॉर्थ पोल और साउथ पोल पर पैरा जंपिंग का रेकॉर्ड भी बना चुकी हैं। कॉपीराइट शादी महाराष्ट्र के मिनिस्टर नारायण राणे के छोटे बेटे नीतीश राणे की शादी से ज्यादा उनकी शादी का कार्ड चर्चा में रहा। दरअसल, इस यूनीक कार्ड का कॉपीराइट कराया गया है, क्यांेकि राणे नहीं चाहते कि कोई इस कार्ड की कॉपी करे।
</TEXT></DOC>