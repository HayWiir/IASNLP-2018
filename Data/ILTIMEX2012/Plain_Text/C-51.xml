<?xml version="1.0" encoding="UTF-8" ?>
<DOC><TEXT>
खास बातें... - बुधवार को पंचकूला में आयोजित राज्य स्तरीय 'सम्मान समारोह' में हुड्डा ने की घोषणा - ओलिंपिक गेम्स में स्वर्ण पदक विजेता खिलाड़ी को दो करोड़, रजत पदक विजेता को एक करोड़ और कांस्य पदक के लिए 50 लाख रुपये की राशि इनाम के तौर पर दी जाएगी एनबीटी न्यूज ॥ चंडीगढ़ हरियाणा के मुख्यमंत्री भूपंेद्र सिंह हुड्डा ने कहा कि राज्य सरकार ने कॉमनवेल्थ गेम्स और एशियन गेम्स के पदक विजेता खिलाडि़यों को सरकारी नौकरी देने के लिए आमंत्रित किया है। 16वें एशियाई गेम्स के प्रतिभागियों के सम्मान में बुधवार को पंचकूला में आयोजित राज्य स्तरीय समारोह को संबोधित करते हुए उन्होंने यह बात कही। समारोह में चीन में संपन्न हुए एशियन पैरालिंपिक खेलों के पदक विजेता खिलाडि़यों और सिंगापुर में संपन्न हुए यूथ ओलिंपिक गेम्स 2010 के पदक विजेता खिलाडि़यों को भी सम्मानित किया गया। इस मौके पर हुड्डा ने राज्य में विश्वस्तर के खिलाड़ी तैयार करने के लिए खेल नीति मेें त्रि आयामी रणनीति अपनाने की घोषणा की। इनमें खेल इन्फ्रास्ट्रक्चर को मजबूत बनाना, छुपी हुई खेल प्रतिभाओं को तराशना और खिलाडि़यों को भविष्य सुनिश्चित करना शामिल है। उन्होंने कहा कि इस साल 'प्ले फॉर इंडिया' कार्यक्रम के तहत 5000 खिलाडि़यों को 10 करोड़ रुपये की छात्रवृत्ति दी जाएगी। 'चक दे हरियाणा-चक दे इंडिया' कार्यक्रम लंदन ओलिंपिक 2012 तक जारी रहेगा। ओलिंपिक गेम्स में स्वर्ण पदक विजेता खिलाड़ी को दो करोड़, रजत पदक विजेता को एक करोड़ और कांस्य पदक के लिए 50 लाख रुपये की राशि इनाम के तौर पर दी जाएगी। उन्हांेने कहा कि राज्य सरकार में नौकरी के इच्छुक खिलाडि़यों से बायोडाटा आमंत्रित किए गए हैं। इन खिलाडि़यांे को योग्यता और खेल उपलब्धियों के आधार पर जल्द ही नौकरियां दी जायंेगी। हुड्डा ने कहा कि राज्य सरकार ने तीन मुख्य बिंदुओं के आधार पर नई खेल नीति बनाई है, जिसमें खेलों की आधारभूत संरचनाओं का निर्माण, प्रतिभावान खिलाडि़यों की खोज और भविष्य सुरक्षित करने के लिए नीतियां लागू करना शामिल हैं। उन्होंने कहा कि नई खेल नीति से खिलाडि़यों का मनोबल बढ़ा है। सीएम ने कहा कि यदि हम राज्य से प्रतिभावान खिलाडि़यों की पहचान कर उन्हें प्रोत्साहित करते हैं तो यकीनन हम देश के बेहतरीन खिलाड़ी तैयार कर सकते हैं। उन्होंने कहा कि राज्य सरकार ने 'प्ले फॉर इंडिया' प्रतिभा खोज कार्यक्रम शुरू किया। इस कार्यक्रम में इस साल 20 लाख बच्चों ने हिस्सा लिया है। हुड्डा ने कहा कि खेलों की बुनियादी जरूरतांे को पूरा करने के लिए हर साल एक हजार गांवों में खेल सुविधाएं उपलब्ध करवाई जाएंगी। इस साल भी सरकार ने गांवों में खेलों की बुनियादी जरूरतों को पूरा करने के लिए 20 करोड़ रुपये की राशि खर्च की है। राज्य सरकार 11 नई खेल अकादमी स्थापित कर रही है। ब्लॉक स्तर पर राजीव गांधी ग्रामीण खेल स्टेडियमों का निर्माण किया जा रहा है। लंदन ओलिंपिक गेम्स- 2012 की तैयारियों के बारे में पूछे गए एक सवाल के जवाब में हुड्डा ने कहा कि हमें पूरा भरोसा है कि हमारे खिलाड़ी ओलिंपिक में भी देश का नाम रोशन करेंगे।
</TEXT></DOC>