<?xml version="1.0" encoding="UTF-8" ?>
<DOC><TEXT>
नमिता जोशी ।। नई दिल्ली अगर आप फेसबुक के रेग्युलर मेंबर हैं तो शुक्रवार को चली उस कलरफुल कैंपेन के बारे में जानते होंगे। नहीं , तो हम बताते हैं उस अजीब ट्रेंड के बारे में जब फीमेल मेंबरों ने अपने स्टेटस मेसेज में एक रंग का नाम लिखा था। किसी ने लिखा - ब्लैक , किसी ने पर्पल किसी ने हॉट पिंक तो किसी ने चॉकलेट ब्राउन। ये सीक्रेट मेसेज देखकर उनके मेल फ्रेंड्स चक्कर खा गए। आज सब लड़कियों ने अचानक रंग क्यों लिखे हैं। इन सबकी जिंदगी में एकसाथ ये रंग कहां से आ गए और क्यों ? सवाल वाजिब था और जवाब बेहद पर्सनल। कुछ लोगों के लिए यह जवाब फ्यूचर शॉक हो सकता है। फ्यूचर शॉक यानी अपने आसपास हो रहे माहौल में आ रहा चेंज ... सुपरफास्ट चेंज , बुलेट ट्रेन से भी फास्ट। तो सुनिए , शॉक ये है कि लड़कियों ने अपनी ब्रा के रंग को अपना स्टेटस मेसेज बनाया हुआ था और इसका खुल्लमखुल्ला इजहार करने में किसी को न तो कोई हिचक थी और न शर्म। हालत यह थी कि ऑफिस हो , स्कूल या कॉलेज ... दिन भर लड़कियां इसी पर बात कर रही थीं , हंस रही थीं , लड़कों को कन्फ्यूज करने की अपनी अदा पर एक्साइटेड भी थीं। देखें : ये हैं करोड़ों की ब्रा तस्वीरों में : विक्टोरिया सीक्रिट लॉन्जरी एक अमेरिकी साइट के मुताबिक ब्रेस्ट कैंसर के बारे में अवेयरनेस फैलाने के मकसद से ब्रा के कलर बताने की कैंपेन चलाई गई। फन के जरिए ब्रेस्ट कैंसर अवेयरनेस कैंपेन को चलाने के लिए इससे बढ़िया मुहिम क्या हो सकती है। फेसबुक से शुरू हुए इस ट्रेंड ने गूगल टॉक , ऑरकुट और ट्विटर को भी अपनी गिरफ्त में ले लिया। लड़कियों ने रंगों के राज खोले तो लड़के चकराए और जब बात समझ में आई तो उनके स्टेटस मेसेज भी कलरफुल होने लगे। किसी ने लिख दिया - लड़के तो कलर ब्लाइंड होते हैं। फेसबुक यूजर स्नेहांशु मित्तल ने लिख दिया रंग सिर्फ रंग नहीं होते , अब पता चला। ये लड़कियों के हुस्न में चार चांद लगाते हैं। किसी ने लिखा - कलरफल रेवॉल्यूशन या रिवीलेशन। तस्वीरों में : सेक्सिएस्ट लॉन्जरी मॉडल्स देखें : पत्तागोभी स्टाइल में लॉन्जरी मीडिया पर्सन और ओपन मैगजीन के जतिन गांधी कहते हैं कि धीरे - धीरे सीरियस कैंपेन फन कैंपेन बन गया , जो मुझे ठीक नहीं लगा। असली मुद्दा कहीं खो गया और अचानक पर्सनल सीकेट्स बातों को लेकर खुलापन आ गया है। ब्रा के रंग के बारे में चली इस रहस्यमयी अवयेरनेस कैंपेन की रफ्तार कैंसर अवेयरनेस कैंपेन से ज्यादा लगने लगी। साइकायट्रिस्ट समीर पारीख इसे महज एक ट्रेंड की तरह देखते हैं। उनका कहना है कि यंगस्टर्स को ट्रेंड में बने रहने के लिए कुछ न कुछ करना पसंद होता है , ये कैंपेन भी उन्हीं में से एक है। कल कोई नया ट्रेंड आ जाएगा इसलिए इस पर ज्यादा बहस या विवाद की गुंजाइश नहीं होनी चाहिए। पुरानी सोच वाले ज्यादा सीरियस न हों।
</TEXT></DOC>