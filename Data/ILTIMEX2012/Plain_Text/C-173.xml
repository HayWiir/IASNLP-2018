<?xml version="1.0" encoding="UTF-8" ?>
<DOC><TEXT>
फैशन वीक के तीसरे दिन ज्यादातर डिजाइनर्स ने ब्लैक एंड वाइट के साथ अपनी क्रिएटिविटी का जादू दिखाया। वहीं, ऐसा कलेक्शन भी पेश किया गया जिससे रैंप पर 60 के दशक के फैशन की यादें ताजे हो गईं : अनु चौहान फैशन वीक के तीसरे दिन रैंप पर ब्लैक एंड वाइट का जलवा खूब छाया रहा। तीसरे दिन की शुरुआत फैशन डिजाइनर चंदानी सिंह के कलेक्शन से हुई। ये 'कूलिंग इफेक्ट्स' से इंस्पायर्ड रहा। उन्होंने ड्रेसेज में पेपी कलर्स के साथ स्पोर्ट्स फिटिंग यूज की। उनकी ड्रेसेज में सोल्डर साड़ी, वाइड पैंट्स, लॉन्ग शिमरी ट्यूनिक्स नजर आईं। अगर वाइट कलर में डिजाइंस का जिक्र किया जाए, तो वह निकिता के कलेक्शन में बखूबी दिखा। उन्होंने अपनी ड्रेसेज में फ्रील व लेयर्ड का यूज किया। फैशन डिजाइनर रोमा नरसिंघानी ने अपना कलेक्शन स्पेन के चर्च पर फोकस रखा और उनकी ड्रेसेज में ज्योमैट्रिक पिंट्स को अलग अंदाज में पेश किया। साथ ही उनकी ड्रेसेज में डल शेड्स को तव्वजो दी गई। फैशन वीक में कई डिजाइनर्स ने लाइट फैब्रिक्स अपनी ड्रेसेज में यूज किए। डिजाइनर श्रेया शर्मा ने अपनी क्रिएटिविटी को फैब्रिक के जरिए पेश किया, जिसे वहां मौजूद ऑडियंस व बायर्स ने खूब सराहा। रैंप पर जब डिजाइनर निधि व दिव्या गंभीर ने अपना कलेक्शन पेश किया, तो पूरा रैंप 60 के दशक के फैशन में तब्दील हो गया। उन्होंने अपनी ड्रेसेज में 60 के दशक के टेक्सचर, प्रिंट्स व एप्लीक का दबकर यूज किया। डिजाइनर अनुपमा दयाल ने अपने कलेक्शन की थीम 'रोमांसिंग द साउल' पर रखी। उनकी ड्रेसेज में हर कलर नजर आएं। इसके अलावा, रेहाने ने अपना कलेक्शन 'ग्लैमर ऑफ डॉल्स' के जरिए दिखाया। यही वजह थी कि उनकी ड्रेसेज में गोल्ड, सिल्वर व रस्ट कलर खूब दिखें। ड्रेसेज पर ट्रडिशनल एम्ब्रॉयडरी यूज की गई। अगर पैटर्न और सिलुएट्स की बात की जाए, तो वह अंकुर व प्रियंका मोदी की ड्रेसेज में खूब दिखे। वहीं, पारस व शालिनी ने अपने कलेक्शन में फ्लोरल मोटिफ्स का यूज किया। साथ ही उन्होंने टाई एंड डाई व एबस्ट्रैक्ट प्रिंट्स के जरिए ड्रेसेज को बेहद खूबसूरत अंदाज में पेश किया। फैशन डिजाइनर विनीत बहल की ड्रेसेज हर वर्ग को ध्यान में रखकर डिजाइन की गई थीं, जिन्हें लोग ऑफिस व पार्टी में आराम से पहन सकते हैं। ड्रेसेज पर फ्लोरल प्रिंट्स हर स्टाइल में दिखा। डिजाइनर प्रशांत वर्मा का कलेक्शन काफी हद तक ब्लैक एंड वाइट पर बेस था। उन्होंने अपनी ड्रेसेज में बहुत कम कलर यूज किए। 'भगवद्गीता' पर बेस अर्जुन की ड्रेसेज लाइट प्रिंट्स में नजर आईं। तीसरे दिन सिर्फ फैशन डिजाइनर संचिता के कलेक्शन में ही लॉन्जरी वियर नजर आएं। उन्होंने इसमें कलर व प्रिंटेड लॉन्जरी डिजाइन कीं। ड्रेसेज में साटन, फैब्रिक में गाउन, जंप सूट, ट्यूनिक व स्कर्ट वगैरह दिखे। आखिरी शो फैशन डिजाइनर आशीष एंड सोनी के नाम रहा। उन्होंने अपना पूरा कलेक्शन ब्लैक एंड वाइट पर डिजाइन किया था, जिसमें इन दो रंगों के जरिए आकर्षक ड्रेसेज पेश की गई। कुल मिलाकर फैशन वीक के तीसरे दिन रैंप पर ब्लैक एंड वाइट का जादू खूब छाया रहा।
</TEXT></DOC>