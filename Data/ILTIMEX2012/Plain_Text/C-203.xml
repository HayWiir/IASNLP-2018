<?xml version="1.0" encoding="UTF-8" ?>
<DOC><TEXT>
ये कैसा वर्किंग स्टाइल... - नोएडा पुलिस भी गुमशुदगी के मामलों को लेकर गंभीर नहीं - गाजियाबाद पुलिस ने आसपास के जिलों को नहीं दी सूचना नगर संवाददाता ॥ नोएडा बीपीओ कर्मी विश्वजीत वर्मा के मर्डर केस का खुलासा भले ही नोएडा पुलिस ने किया हो, लेकिन इस केस से नोएडा और गाजियाबाद पुलिस की वर्किंग स्टाइल में खामियां भी उजागर हुई हैं। बीपीओ कर्मी की गुमशुदगी की शिकायत मिलने पर पहले जहां नोएडा पुलिस ने शुरुआत में लापरवाही बरती, वहीं गाजियाबाद की पुलिस ने शव मिलने पर उसकी शिनाख्त की कोशिश नहीं की। चौंकाने वाली बात है कि मृतक के शरीर पर चोट के निशान मिलने के बावजूद गाजियाबाद पुलिस ने अज्ञात के खिलाफ हत्या की रिपोर्ट दर्ज करने की जहमत नहीं उठाई। 4 नवंबर की रात हुई इस घटना के मामले में सेक्टर-58 थाने की पुलिस को 13 नवंबर को गुमशुदगी की शिकायत मिली थी। शिकायत में कहा गया था कि विश्वजीत वर्मा मॉडल टाउन चौकी से गाजियाबाद की तरफ आने के दौरान लापता हुआ है। ऐसे में पुलिस को तुरंत लापता युवक की फोटो के आधार पर कम से कम गाजियाबाद के सभी थानों की पुलिस से जानकारी मांगनी चाहिए थी। वैसे नियमानुसार नोएडा पुलिस को गाजियाबाद के अलावा दिल्ली, ग्रेटर नोएडा व आसपास के जिलों की पुलिस को सूचना देनी चाहिए थी। पुलिस ने इस सूचना को गंभीरता से नहीं लिया। अगर नोएडा पुलिस ने गाजियाबाद की पुलिस से 4 व 5 नवंबर या इसके आसपास के दिनों में कोई डेडबॉडी मिलने की सूचना मिलने की जानकारी मांगी होती तो इस केस में अब से 3 हफ्ते पहले ही काफी कुछ खुलासा हो गया होता। वहीं, गाजियाबाद पुलिस ने भी शव मिलने के बाद उसकी ली गई तस्वीरों को आसपास के जिलों की पुलिस ने नहीं भेजी, ताकि अगर इस संबंध में कोई गुमशुदगी की शिकायत हो तो उसकी जानकारी मिल सके। अगर गाजियाबाद पुलिस ने भी इस केस में गंभीरता दिखाई होती तब भी मामला के खुलासा हो जाता। यहां सबसे चौंकाने वाली बात है कि गाजियाबाद के संबंधित थाना कविनगर के इंचार्ज विजय कुमार और सर्कल ऑफिसर डीएसपी राजीव कुमार को भी इस केस की जानकारी नहीं है, जबकि शुक्रवार सुबह ही नोएडा पुलिस ने केस का खुलासा कर दिया था। अब भी अनजान पुलिस अधिकारी शुक्रवार शाम को जब डीएसपी राजीव कुमार से इस केस के बारे में पूछा गया तो उन्होंने बताया कि नोएडा पुलिस से मुझे कोई ऐसी जानकारी नहीं मिली है। मुझे यह भी पता नहीं है कि 5 नवंबर को मिली लाश के मामले में उसकी शिनाख्त हो गई है। वहीं , थाना इंचार्ज विजय कुमार ने बताया कि इस बारे में थाने स्तर पर जानकारी होगी लेकिन मुझे नहीं है और न नोएडा पुलिस ने मुझसे संपर्क किया है। इस बारे में नोएडा के एसपी सिटी एच . एन . सिंह का कहना है कि हम लोगों ने गुमशुदगी की शिकायत मिलने के एक दिन बाद ही गाजियाबाद पुलिस से इस संबंध में जानकारी मांगी थी , लेकिन जानकारी नहीं मिल ी थी।
</TEXT></DOC>