<?xml version="1.0" encoding="UTF-8" ?>
<DOC><TEXT>
प्रमुख संवाददाता ॥ नई दिल्ली डीयू ने अंडरग्रैजुएट कोर्सेज के लिए नया ऐकडेमिक कैलंडर जारी कर दिया है। सेमेस्टर एग्जाम को लेकर चल रही कन्फ्यूजन को दूर करते हुए यूनिवर्सिटी ने नोटिफिकेशन जारी किया है, जिसके मुताबिक अब 24 दिसंबर तक क्लासेस होंगी। साइंस कोर्सेज के प्रैक्टिकल 14 दिसंबर से शुरू हो जाएंगे और फर्स्ट सेमेस्टर एग्जाम 4 जनवरी से शुरू होकर 13 जनवरी तक चलेंगे। सेकंड सेमेस्टर एग्जाम 3 मई से 28 मई के बीच होंगे। खास बात यह है कि सेमेस्टर वाइज कोर्सेज और नॉन सेमेस्टर कोर्सेज के एग्जाम एक साथ ही शुरू होंगे। साथ ही डीयू ने कॉलेजों को कहा है कि कोर्स पूरा करवाने के लिए शनिवार व रविवार को भी क्लासेज कंडक्ट की जा सकती हैं। डीयू ने विंटर और समर वकेशन में भी कटौती की है। पुराने शेड्यूल के मुताबिक, विंटर ब्रेक 11 दिसंबर से शुरू होकर 2 जनवरी तक चलना था, जो अब 25 दिसंबर से 2 जनवरी के बीच होगा। गर्मियों की छुट्टियां पहले 21 मई से 20 जुलाई तक तय थीं, लेकिन नए शेड्यूल के मुताबिक अब 8 जून से 20 जुलाई तक होंगी। कुल मिलाकर करीब 32 दिन की छुट्टियां कम की गई हैं। यूनिवर्सिटी के मुताबिक, स्टूडेंट्स का कोर्स अब आसानी से पूरा हो सकेगा। दरअसल, सेमेस्टर के विरोध में टीचर्स के आंदोलन के कारण 20 से 22 दिन की पढ़ाई का नुकसान हुआ था। इस नुकसान की भरपाई के लिए छुट्टियां कम की गई हैं। फर्स्ट सेमेस्टर एग्जाम के साथ उन कोर्सेज के लिए इन हाउस एग्जामिनेशन भी शुरू हो जाएगा, जिनमें सेमेस्टर सिस्टम लागू नहीं है। डीयू में पहले फर्स्ट सेमेस्टर एग्जाम 20 नवंबर से शुरू होने थे, जिसे बढ़ाकर 6 दिसंबर किया गया। इसको लेकर स्टूडेंट्स कन्फ्यूजन में थे कि आखिर उनके एग्जाम कब शुरू होंगे। लेकिन हाई कोर्ट में मामला जाने के बाद टीचर्स का आंदोलन खत्म हुआ और यूनिवर्सिटी ने नया एग्जामिनेशन शेड्यूल जारी कर दिया है। यूनिवर्सिटी का कहना है कि नए शेड्यूल के मुताबिक, स्टूडेंट्स के दोनों सेमेस्टर का कोर्स पूरा हो जाएगा और उनका रिजल्ट भी समय पर आ जाएगा। गौरतलब है कि डीयू में 31 कॉलेजों में साइंस कोर्सेज चलते हैं, जिनमें से 11 कॉलेजों में तो सेमेस्टर सिस्टम से हाल ही में पढ़ाई शुरू हो पाई है। डीयू के नए शेड्यूल में अब सभी कॉलेजों के स्टूडेंट्स को पढ़ाई का बराबर मौका मिल सकेगा। सेमेस्टर एग्जाम पर डीयू का नोटिफिकेशन प्रैक्टिकल एग्जाम शुरू : 14 दिसंबर से प्रैक्टिकल एग्जाम खत्म : 24 दिसंबर क्लासेज : 24 दिसंबर तक विंटर ब्रेक : 25 दिसंबर से 2 जनवरी तक कॉलेज फिर से खुलेंगे : 3 जनवरी से फर्स्ट सेमेस्टर एग्जाम व इन हाउस एग्जाम : 4 से 13 जनवरी सेकंड सेमेस्टर की क्लासेज : 14 जनवरी से 27 अप्रैल तक प्रैक्टिकल एग्जाम : 14 से 27 अप्रैल तक एग्जाम की तैयारी के लिए छुट्टियां : 27 अप्रैल से 2 मई तक सेकंड सेमेस्टर एग्जाम व ऐन्युअल एग्जाम ( नॉन सेमेस्टर कोर्सेज ) : 3 से 28 मई तक गर्मियों की छुट्टियां : 8 जून से 20 जुलाई तक
</TEXT></DOC>