<?xml version="1.0" encoding="UTF-8" ?>
<DOC><TEXT>
-भरतपुर में बोरे में मिली लाश, कातिल को पब्लिक ने किया तलाश -मारे गए बॉडी बिल्डर के परिजनों और आस-पास के लोगों ने हत्या के आरोपी के घर पहुंचकर फ्लैट का ताला तोड़ा -फ्लैट में खून बिखरा था, नाली में खून जमा था, दीवार पर खून और बाल लगे थे एनबीटी न्यूज॥ आगरा : पुलिस की तफ्तीश से नहीं, जबकि पब्लिक की जागरूकता से भरतपुर में बोरे में मिली लाश की गुत्थी सुलझी है। आगरा के मशहूर बॉडी बिल्डर इश्तियाक का कत्ल आगरा में हुआ था और लाश भरतपुर के चिकसाना में बरामद हुई। भरतपुर पुलिस आगरा आई और जांच की खानापूरी कर लौट गई। लेकिन आस-पास के लोग संतुष्ट नहीं हुए। उन्हें शक था कि इश्त्याक की हत्या आगरा में ही हुई है और उसके सबूत भी हत्यारे के घर पर मौजूद हैं। बस्ती के लोगों ने पंचायत की और दया नगर स्थित हत्या के कथित आरोपी के घर पहुंच गए। घर का ताला तोड़ दिया गया । सूचना पर पुलिस भी वहां पहुंची। फ्लैट में खून बिखरा पड़ा था, नाली में भी खून जमा था। शाम को डीआईजी ने भी मौका-मुआयना किया। ब्लड सैंपल लिए गए और डॉग स्क्वॉयड को भी बुलाया गया। हत्या का मुकदमा चूंकि भरतपुर में दर्ज हुआ था, लिहाजा अब लोगों का कहना है कि मुकदमे को आगरा लाया जाना चाहिए और हत्या के आरोपी को तुरंत गिरफ्तार किया जाना चाहिए। गौरतलब है कि नेहरू इंक्लेव थाना सदर आगरा के निवासी इशित्याक खान की 18 दिसंबर की रात हत्या कर दी गई थी। उसका शव भरतपुर के चिकसाना गांव में बोरे मंे बंद मिला था। जिस तरीके से हत्या कर सबूतों को खुर्द-बुर्द करने की कोशिश की गई, उससे हत्यारे की मंशा थी कि इस कत्ल की वारदात को दो राज्यों की तफ्तीश में उलझा दिया जाए। परिजनों को शुरू से ही बॉडी बिल्डर के बिजनेस पार्टनर अमान अली पर हत्या का शक था। पुलिस जांच से असंतुष्ट होकर उन्होंने बैठक की और बस्ती के लोग दयानगर स्थित अमान के किराए के मकान पर पहुंच गए। यहां गुस्साए लोगों ने ताला तोड़कर देखा तो खून के धब्बे पड़े मिले। थाना सदर पुलिस को भी बुला लिया गया। पुलिस ने खून के सैंपल भी लिए। शाम को डीआईजी एंटनी देव कुमार भी मौके पर पहंुचे। भरतपुर से भी एसओ चिकसाना रामप्रसाद भारद्वाज को भी बुला लिया गया। सीओ सदर रोहित मिश्रा भी फोर्स के साथ पहुंच गए। पुलिस को इस फ्लैट में झगड़े के निशान मिले। यहां टेबल टूटी पड़ी थी। लगता था जैसे किसी ने मरते दम तक संघर्ष किया हो। दीवारों पर खून और बाल लगे मिले। नाली मंे भी खून जमा था। वक्फ बोर्ड के चेयरमैन असलम कुरैशी और एसपी नेता वाजिद निसार ने आज इश्त्यिाक खान के घर जाकर परिजनों को ढांढस बंधाया और डीआईजी से मुलाकात कर मामले को आगरा स्थानांतरित करने को कहा। डीआईजी ने उन्हें आश्वासन दिया है कि शीघ्र ही मुकदमे की जांच आगरा स्थानांतरित कर दी जाएगी और हत्या के आरोपी को जल्द गिरफ्तार कर लिया ज ाएगा।
</TEXT></DOC>