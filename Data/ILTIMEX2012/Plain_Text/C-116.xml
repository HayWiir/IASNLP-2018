<?xml version="1.0" encoding="UTF-8" ?>
<DOC><TEXT>
8 छक्के और 25 चौके मारकर दिखाया ताबड़तोड़ बल्लेबाजी का नजारा एनबीटी न्यूज ॥ नोएडा कॉर्ल हूबर क्रिकेट टूर्नामेंट में मंगलवार को खेला गया एक मैच काफी रोमांचक रहा। मैच में कॉर्ल हूबर टीम के सलामी बल्लेबाज विक्रम यादव ने आतिशी पारी खेलते हुए नाबाद रहकर 85 बॉल में 200 रन बनाए। कॉर्ल हूबर की टीम ने मॉडर्न स्कूल के खिलाफ 241 रन का लक्ष्य खड़ा किया। विक्रम ने अपनी पारी में 25 चौके और 8 छक्के मारे। मंगलवार को नोएडा स्टेडियम में दर्शकों को शानदार क्रिकेट देखने को मिला। मॉडर्न स्कूल के खिलाफ उतरे कॉर्ल हूबर की टीम के बल्लेबाज विक्रम ने स्टेडियम में अब तक का सबसे अधिक रन बनाने, चौके मारने और छक्के लगाने का रेकॉर्ड बना डाला। मंगलवार को लीग मैच के तहत मॉडर्न स्कूल ने टॉस जीता और पहले गेंदबाजी करने का फैसला किया। सलामी बल्लेबाज के रूप में पिच पर आए कॉर्ल हूबर के विक्रम यादव ने आते ही मॉडर्न स्कूल की टीम के सभी गेंदबाजों की जमकर धुनाई हुई। विक्रम के साथ उतरे देवांश ने 26 रन बनाए। दूसरे छोर से 3 बल्लेबाज आउट होकर पवेलियन लौटे, लेकिन विक्रम का बल्ला चलता रहा। कॉर्ल हूबर की टीम ने कुल 241 रन का विशाल स्कोर खड़ा किया। जवाब में उतरी मॉडर्न स्कूल की टीम 19 ओवर में 80 रन बनाकर ऑल आउट हो गई। विक्रम को शानदार पारी खेलने और एक विकेट लेेने के कारण मैन ऑफ द मैच दिया गया। विक्रम यादव ने बताया कि यह उनके जीवन का सर्वश्रेष्ठ स्कोर है। इससे पहले वह श्रीनगर में हुए इंटर स्कूल नैशनल टूर्नामेंट में 163 रन की पारी खेल चुके हैं। विक्रम ने बताया कि इससे पहले न तो उन्हांेने एक मैच में 25 चौके मारे और न ही 8 छक्के। विक्रम यूपी टीम के लिए ट्रायल खेल चुके हंै। इसके अलावा वे दिल्ली, हरियाणा और श्रीनगर में स्कूल चैंपियनशिप के लिए मैच खेल चुके हैं। विक्रम 11वीं क्लास का स्टूडेंट है। आईपीएल ट्रायल की उम्मीदें जगी विक्रम के कोच राजेंद्र बताते हैं कि उसके इस प्रदर्शन को देखते हुए उसे आईपीएल ट्रायल के लिए भेजा जाएगा। राजेंद्र बताते हैं कि उन्होंने इसके लिए बात की है। जल्द ही विक्रम को आईपीएल मैच में हिस्सा लेने के लिए ट्रायल दिलाएंगे। राजेंद्र ने बताया कि उन्होंने स्कूल चैंपियनशिप मंे अब तक इस तरह का क्रिकेट नहीं देखा है। वाकई यह ऐतिहासिक पारी थी। दूसरे मैच में रेयान जीता दूसरा लीग मैच रेयान नोएडा और डीपीएस वसुंधरा के बीच हुआ। डीपीएस ने टॉस जीतकर पहले बल्लेबाजी की और निर्धारित 20 ओवर में 5 विकेट खोकर 129 रन बनाए। टीम की ओर से कार्तिक ने 35 और ईशान ने 33 रन बनाए। रेयान की ओर से यतिन ने 2 विकेट लिए। वहीं दूसरी पारी मंे लक्ष्य का पीछा करते हुए रेयान स्कूल ने 19 ओवर में मैच जीत लिया। टीम ने 130 रन महज 5 विकेट खोकर बना लिए। टीम की ओर से विशाल ने 36 और अतुल ने 33 रन बनाए। विशाल को मैन ऑफ द मैच चुना गया।
</TEXT></DOC>