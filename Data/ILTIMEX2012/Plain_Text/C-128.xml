<?xml version="1.0" encoding="UTF-8" ?>
<DOC><TEXT>
-पावर हाउस के निजीकरण के लिए देश के मुख्य औद्योगिक घरानों से हो रही बातचीत फाइनल स्टेज पर -ऑल इंडिया इंजीनियर फेडरेशन पावर हाउस के निजीकरण के सख्त खिलाफ -सरकारी बिजली घरों को प्राइवेट सेक्टर को टैरिफ बेस पर सौंपने का निर्णय चार महीने पहले 23 जुलाई को लिया गया था -शाहजहांपुर स्थित रोजा पावर प्लांट की क्षमता दोगुनी करने के लिए अनिल अंबानी के 6,000 करोड़ रुपये का निवेश करने की चर्चा -बजाज और रिलायंस के अलावा कई बड़ी प्राइवेट कंपनियों ने भी सरकारी पावर हाउस को खरीदने की होड़ में विशेष संवाददाता॥ लखनऊ : हरदुआगंज-पनकी और ओबरा बिजलीघर के निजीकरण की कवायद तेज हो गई है। अनिल अंबानी की दो दिन पहले यूपी यात्रा के बाद इन अटकलों को हवा मिली है। यूपी पावर कॉरपोरेशन के सूत्रों के अनुसार पावर हाउस के निजीकरण के लिए देश के मुख्य औद्योगिक घरानों से हो रही बातचीत फाइनल स्टेज पर है। ऑल इंडिया इंजीनियर फेडरेशन पावर हाउस के निजीकरण के सख्त खिलाफ है। उन्होंने सड़कों पर उतरकर इसकी खिलाफत करने का मन बनाया है। सरकारी बिजली घरों को प्राइवेट सेक्टर को ट्रिपल-पी या टैरिफ बेस पर सौंपने का निर्णय चार महीने पहले 23 जुलाई को लिया गया था। चीफ सेक्रेटरी अतुल कुमार गुप्ता ने बैठक की अध्यक्षता की थी। पावर कॉरपोरेशन के सीएमडी नवनीत सहगल को यह जिम्मेदारी सौंपी गई थी। एनर्जी टास्क फोर्स की मीटिंग में पावर हाउस का प्राइवेटाइजेशन मुख्य मुद्दा था। शाहजहांपुर स्थित रोजा पावर प्लांट की क्षमता दोगुनी करने के लिए अनिल अंबानी के 6,000 करोड़ रुपये का निवेश करने की चर्चा है। अनिल अंबानी ने बिजली से संबंधित अन्य परियोजनाओं के बारे में भी जानकारी हासिल की थी। बजाज और रिलायंस के अलावा कई बड़ी प्राइवेट कंपनियों ने भी सरकारी पावर हाउस को खरीदने की होड़ में है। 23 जुलाई को चीफ सेक्रेटरी की मौजूदगी में हुई बैठक में यह फैसला लिया गया कि ओबरा-ए पावर हाउस की छह यूनिटों को बंद कर 660 मेगावॉट क्षमता वाली एक यूनिट स्थापित की जाए। इसी तरह हरदुआ गंज बिजली घर की भी छह इकाइयों के बदले 660 मेगावॉट क्षमता वाली एक यूनिट लगाई जाए। पनकी पावर हाउस की चार यूनिटों को खत्म कर 250 मेगावॉट क्षमता वाली एक यूनिट स्थापित हो। एनर्जी टास्क फोर्स की रिपोर्ट के आधार पर ही ओबरा - सी प्रोजेक्ट का विस्तार किया जाएगा। एक यूनिट में ही 1,000 मेगावॉट बिजली निर्माण का प्रस्ताव भी तब बैठक में रखा गया था। यूपी में बड़े सरकारी बिजली घर जल्द ही निजी हाथों में सौंपे जा सकते हैं। ऑल इंडिया इंजीनियर फेडरेशन के महा सचिव शैलेंद्र दुबे ने बताया कि अगर कैबिनेट ने एनर्जी टास्क फोर्स के इस निर्णय को मंजूरी दे दी तो यूपी पावर कॉरपोरेशन को भारी नुकसान तो होगा ही। इसके साथ ही कॉरपोरेशन का अस्तित्व खतरे में पड़़ सकता है। उनका कहना है कि प्राइवेट सेक्टर यूपी में पब्लिक सेक्टर को किस तरीके से खरीदने का प्रयास कर रहे हैं , उसकी यह एक बानगी है। सरकार के इस कदम का बिजलीकर्मी सड़क पर विरोध कर ेंगे।
</TEXT></DOC>