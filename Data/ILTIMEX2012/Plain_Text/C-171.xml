<?xml version="1.0" encoding="UTF-8" ?>
<DOC><TEXT>
ेरे पास प्याज है... आपके पास बैंक-बैलेंस, प्रॉपर्टी, कार हो या ना हो, अगर आपके पास प्याज है तो समझ लीजिए आपके पास सब कुछ है। आज अगर दीवार फिल्म का डायलॉग लिखा जाता तो उसमें शशि कपूर अपने बड़े भाई अमिताभ को जवाब देते कहते, 'मेरे पास प्याज है'। 'किस' करना हुआ आसान प्याज के आसमान छूते दाम से जहां चारों तरफ हाहाकार का माहौल है वहीं हिंदी फिल्म जगत के कुछ नामचीन लोग इस बात से बेहद खुश हैं कि लोग अब आसानी से 'किस' कर सकेंगे। फिल्म निर्माता प्रीतिश नंदी और अभिनेत्री कोंकणा सेन का मानना है कि प्याज और लहसुन के आसमान छूते दाम की वजह से लोगों को अब 'किस' करने में आसानी होगी। ट्विटर पर भी प्याज प्याज के बढ़ते दामों को लेकर ट्विटर पर चर्चा जारी है। दिया मिर्जा ने कहा कि अब प्याज को काटे बिना ही आंखों से आंसू आ रहे हैं। जबकि अनुपम खेर ने कहा, 'पिता ने दिल्ली से अपनी बेटी को फोन किया। बेटी तुम्हारी मां अब बुद्धिमान हो गई है। बेटी ने पिता से कहा कि आप क्यों उनकी प्रशंसा कर रहे हैं। पिता ने कहा, ''तुम्हारी मां ने मुझे गोल्ड चेन की जगह प्याज खरीदने के लिये कहा।' प्याज खरीदने के लिए लोन इंदौर में सब्जी बेचने वालों के एक संगठन ने प्याज खरीदने के लिये आज से उपभोक्ताओं को 'आसान किश्तों पर कर्ज देने' की सांकेतिक योजना की शुरूआत की है। जबकि यहीं के बीजेपी शाखा ने प्याज को भारतीय स्टेट बैंक की एक स्थानीय शाखा के लॉकर में जमा करने का फैसला किया है। टायर खरीदो, प्याज मुफ्त पाओ देश भर में जहां प्याज की कीमतें लोगों की आंखों में आंसू ला रहीं हैं, वहीं जमशेदपुर शहर के एक टायर विक्रेता ने लोगों के आंसुओं को पोंछने के लिए एक अनोखा प्रस्ताव दिया है। शहर के एक टायर विक्रेता ने सतनाम सिंह गंभीर ने बताया कि हम ट्रक का टायर खरीदने पर पांच किलोग्राम प्याज और कार का टायर खरीदने पर एक किलोग्राम प्याज देने का प्रस्ताव दे रहे हैं। 'सीजर की पत्नी को आ जाते आंसू' प्रधानमंत्री मनमोहन सिंह पर निशाना साधते हुए भाजपा अध्यक्ष नितिन गडकरी ने कहा कि अगर सीजर की पत्नी जिन्दा होतीं तो प्याज के दाम देखकर उनके भी आंसू आ जाते। सुषमा स्वराज ने कहा कि देश में गेहूं घोटाला , चावल घोटाला , दाल घोटाला और चीनी घोटाला सामने आ ही चुके हंै और अब प्याज घोटाला भी सामने आएगा। सांता ने क्रिसमस उपहार मंे बांटी प्याज हास्य कलाकार जसपाल भट्टी ने अपने अनोखे अंदाज मंे आज एक नाटक मंे सांता क्लॉज के साथ मिलकर लोगों को उपहार मंे प्याज बांटी। एक बाजार में सांता क्लॉज के साथ सब्जी खरीदते हुए उन्होंने कहा , ' हालांकि हम केवल कुछ परिवारों को एक बहुत छोटी प्याज ही उपहार में दे पाएंगे। ' उन्होंने सांता क्लॉज से अपील की कि क्रिसमस के मौके पर खुशी लाने के लिए घरों मंे महिलाओं के पर्स मंे प्याज छिपाएं। * प्रस्तुति : आनंद म िश्र
</TEXT></DOC>