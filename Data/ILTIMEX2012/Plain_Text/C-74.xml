<?xml version="1.0" encoding="UTF-8" ?>
<DOC><TEXT>
एनबीटी न्यूज गाजियाबाद ।। गाजियाबाद में फ्लैट कल्चर का चलन बढ़ा है। जिसकी वजह से लोग ग्रीनरी से दूर होते जा रहे हैं। बावजूद इसके घर को हरा भरा रखने के लिए परेशान होने की जरूरत नहीं है। बात है तो बस पौधों के चयन करने की। बहुत से पौधे ऐसे हैं। जिन्हें धूप की जरूरत नहीं है। छाया में भी वह हरे भरे रह सकते हैं। घर को हरा भरा रखने के लिए बिना धूप वाले स्थान पर पौधों को लगाकर भरपूर खूबसूरती का आनंद उठा सकते हैं। पिछले डेढ़ दशक से सिटी में बडे़ महानगरों की तर्ज पर फ्लैट कलचर का चलन बढ़ता जा रहा है। नौकरी पेशा लोग बडे़ मकानों के वजाय छोटे मकान और फ्लैटस में रहना पसंद कर रहे हैं। यही वजह है कि शहर में धड़ाधड़ फ्लैट्स का निर्माण हो रहा है। इन मकानों में रहने वाले लोगों के सामने ग्रीनरी की समस्या अधिक है। इसका भी समाधान निकाल लिया गया है। घर को हरा भरा रखने के लिए बिना धूप वाले पौधों को घर में लगाकर सुन्दरता बढ़ाए। फ्लैट्स और छोट़ मकानों में रहने वाले लोग अब अपने घरों में एलपीनिया,एग्लोमा,एक्टिवापाम, फरोटन,ढ़पनवेसिया,रेबस पाम,चेना पाम,ड्राईचीना,मनी पलांट आदि पौधों को घर के अन्दर लगाकर ग्रीनरी का लुत्फ उठा रहे हैं। खास बात यह है कि इन पोधों को धूप की आवश्यकता नहीं होती। छाया वाले स्थान पर ये पौधे बाखूबी हरे भरे रहते हैं। इन पौधों का गमलों में लगाकर घर को सजाया जा सकता है। खास बात यह है कि ये पौधे एक तो जगह कम घेरते हैं। दूसरे दिखाई देने में आकर्षक लगते हैं। यही वजह है कि लोग इन पौधों को अपने घरों में लगाकर घर की सुन्दरता बढ़ा रहे हैं। छाया में उगने वाले पेड़ और पौधे सौ रुपये से लेकर 300 रुपये कीमत तक के नर्सरी में उपलब्ध हैं। सिटी में विभिन्न स्थानों पर तीन दर्जन से अधिक पेड़ पौधे उगाने वाली नर्सरी हैं। घर को हरा भरा बनाने के लिए गमलों में उगा सकते हैं पौधे जिन मकानों में गार्डन की जगह नहीं है। स्पेस भी बहुत है और पेड़ पौधे उगाने का शौंक रखते हैं। तो घबराइएगा नहीं। घर को सजाने के लिए मकान की बाउंड्री और दीवारों पर गमलों में उगने वाले पेड़ और पौधों को लगा कर सजा जा सकता है। बाउंड्री और दीवार के ऊपर गमलों में लगाए जाने वाले पौधे फाइक्स,स्टार लाइक,फोरंक्स पाल, गुलाब और अन्य पेड़ पौधों को लगाया जा सकता है। ये पौधे 50 रुपये से लेकर 300 रुपये कीमत तक के उपलब्ध हैं। नर्सरी संचालक रमेश चंद ने बताया कि कम स्पेस वाले और जहां धूप नहीं पहुंचती। ऐसे घरों को पेड़ पौधों से हराभरा रखने का चलन बढ़ रहा है। लोग विभिन्न वैराइटी के पौधों को घर में लगाकर सुन्दरता बढ़ा रहे हैं। बढ़ाए भी क्यों नहीं एक तो हरे पौधे अच्छे लगते हैं। दूसरे कॉर्बनडाइ ऑक्साइड को ग्रहण कर ऑक्सीजन प्रदान करते हैं। यहीं वजह है कि लोग कम स्पेस वाले घरों को भी पेड़ पौधों से सजा रहे हैं। संतराज ठाकुर
</TEXT></DOC>