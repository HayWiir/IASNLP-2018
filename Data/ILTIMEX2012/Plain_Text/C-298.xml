<?xml version="1.0" encoding="UTF-8" ?>
<DOC><TEXT>
वरिष्ठ संवाददाता ॥ गुड़गांव चॉकलेट के दीवानों से दुनिया भरी पड़ी है। इसे सिर्फ बच्चे ही पसंद नहीं करते बल्कि नौजवान और बुजुर्ग भी पसंद करते हैं। दुनिया के लोगों का चॉकलेट प्रेम कई बार अलग-अलग रूपों में सामने आता है। लेकिन शहर में चॉकलेट प्रेम जाहिर करने के लिए एक अनूठा तरीका अपनाया गया। यहां 26 फुट ऊंची चॉकलेट बनाई गई। यह भारत की सबसे ऊंची चॉकलेट मानी गई और यह रेकॉर्ड लिम्का बुक ऑफ वर्ल्ड रेकॉर्ड में दर्ज हो गया। एक होटल के 12 सेफों और एक टीवी चैनल पर दिखाए जा रहे कार्यक्रम के 12 प्रतिभागियों ने मिलकर यह चॉकलेट बनाई। 72 घंटों तक दिन - रात की मेहनत के बाद इसे एंबियंस मॉल में दिखाया गया। इसे देखने के लिए यहां पर बड़ी संख्या में चॉकलेट लोग मौजूद थे। सीरियल मास्टर सैफ के जज अजय चोपड़ा और कुनाल कपूर भी इस मौके पर मौजूद थे। उन्होंने कहा कि यह तो बस शुरुआत है, अभी बहुत कुछ होना बाकी है। साथ ही उन्होंने यह भी कहा कि इस टास्क के लिए गुड़गांव से अच्छी कोई दूसरी जगह हो ही नहीं सकती। प्रफेशनल्स की हेल्प के बिना इसे पूरा नहीं किया जा सकता था। बुधवार को करीब 12.11 बजे कुनाल और अजय ने इस चॉकलेट पिरामिड में आखिरी पेस्ट्री लगाई। इसके बाद लिम्का बुक ऑफ वर्ल्ड रेकॉर्ड के प्रतिनिधियों ने इस चॉकलेट का मेजरमेंट लिया और इसे इंडिया की सबसे ऊंची चॉकलेट का खिताब दिया। अब मास्टर सैफ इस चॉकलेट को गिनिस बुक ऑफ वर्ल्ड रेकॉर्ड में दर्ज करवाने का प्रयास करेंगे। पहले चुना था मुंबई पहले इस चॉकलेट को बनाने के लिए मुंबई को चुना गया था। लेकिन कार्यक्रम आयोजित करने वालों को लगा कि बिना प्रफेशनल की मदद के यह बड़ा टास्क पूरा नहीं हो सकता। इसके बाद कई सैफ ने इस टास्क के लिए लीला होटल का नाम सजेस्ट किया, तो फिर उन्होंने इसे चुन लिया। कुनाल और अजय कहते हैं कि इस टास्क के लिए मास्टर सैफ को एक प्रफेशनल किचन की जरूरत थी, जिसके बिना चॉकलेट का यह पिरामिड नहीं बनाया जा सकता था। इसके लिए लीला होटल की किचन परफेक्ट था। टेंपरेचर मंेटेन करना सबसे मुश्किल एक कंटेस्टेंट जेबी ने बताया कि चॉकलेट के निर्माण में सबसे बड़ी मुश्किल टेंपरेचर मेंटेन करने की थी। टेंपरेचर के थोड़ा भी इधर उधर होने से चॉकलेट मेल्ट होने लगती है और पेस्ट्री सही तरीके से बेस पर नहीं चिपकती। लेकिन भगवान ने इसमें पूरा सहयोग दिया। इसके अलावा इतनी ऊंचाई पर चढ़कर चॉकलेट बनाना भी मुश्किल था। हमसे से कई लड़कियां पहले कभी इतनी ऊंचाई पर नहीं चढ़ी थीं। उन्होंने बताया कि टीम ने सबसे ऊपर की पेस्ट्री लगाने का टास्क भी हमें ही दिया। इसमें काफी परेशानियां आई। लेकिन इसके बाद उनका कॉन्फिडेंस भी बढ़ गया है। ऐतिहासिक चॉकलेट की सामग्री 1000 लीटर दूध 500 किलो आटा 500 किलो मक्खन 20000 अंडे 450 किलो चॉकलेट विशेष ... . 26 फीट ऊंची . 4.5 मीटर चौड़ी . इसमें 16000 पेस्ट्री लगाईं गई , . पिरामिड का दिया गय ा शेप
</TEXT></DOC>