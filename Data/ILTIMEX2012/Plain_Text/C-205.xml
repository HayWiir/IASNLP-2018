<?xml version="1.0" encoding="UTF-8" ?>
<DOC><TEXT>
- अन्य राज्यों की बसों के भी नीचे से गुजरने के कारण पैदा हो रहा है जाम - बदरपुर बॉर्डर तक आने वाली दिल्ली की बसों के यू टर्न लेने की वजह से भी लगता है जाम कोट अभी किसी भी प्रदेश के अधिकारियों ने टोल रोड पर अदा टैक्स की पर्ची की अदायगी शुरू नहीं की है। इस वजह से ड्राइवर बसों को फ्लाईओवर के नीचे से ले जाते हैं। इससे यात्रियों की दिक्कत के अलावा बसों में जाम के कारण तेल की भी अधिक खपत होती है। - राम सिंह, डीटीसी बस इंचार्ज, फरीदाबाद और तिलक, एनआईटी बस अड्डा इंचार्ज, रोडवेज एनबीटी न्यूज ॥ फरीदाबाद बदरपुर फ्लाईओवर बनने के बाद बसों में सफर करने वाले यात्रियों के अलावा आम आदमी को जाम की समस्या से छुटकारा मिलने की उम्मीद थी, लेकिन रोडवेज की बसों के फ्लाईओवर से न गुजरने के कारण यात्रियों को पुरानी समस्या से ही जूझना पड़ रहा है। बसों में यात्रियों को घंटों जाम में फंसे रहना पड़ता है। इसके पीछे मुख्य वजह यह बताई जा रही है कि किसी भी प्रदेश के ट्रांसपोर्ट अधिकारी ड्राइवरों को टोल टैक्स के रूप में कटने वाली पर्ची की अदायगी नहीं कर रहे हैं। इस स्थिति में बस ड्राइवरों को अपनी जेब से ही टैक्स भुगतना पड़ रहा है। हाइवे से दिल्ली, यूपी, हरियाणा, एमपी, राजस्थान आदि प्रदेशों की बसें गुजरती हैं। ये बसें अभी भी फ्लाईओवर के नीचे से गुजर रही हैं। डीटीसी की करीब 50 बसें फरीदाबाद और बल्लभगढ़ के 100 से अधिक चक्कर लगाती हैं। हरियाणा रोडवेज की भी 100 से अधिक बसें दिल्ली से होकर अन्य स्टेटों के लिए गुजरती हैं। काफी संख्या में लोकल बस भी दिल्ली और फरीदाबाद व पलवल के बीच चलती हैं। इनके अलावा अन्य राज्यों की बसें भी इसी रूट से चलती हैं। बताया जाता है कि किसी भी राज्य ने अभी तक बस चालकों को टोल टैक्स बैरियर से निकलने की छूट नहीं दी है। इस वजह से सारी बसें जाम में फंसते हुए दिल्ली के लिए चलती हैं। रोडवेज के एक ड्राइवर ने बताया कि फ्लाईओवर बनने से पहले जितना समय दिल्ली जाने में लगता था, फ्लाईओवर बनने के बाद अभी उतना ही समय लग रहा है। बसों को फ्लाईओवर के नीचे बने रोड से गुजारने के निर्देश मिले हुए हैं। जैतपुर मोड़ से लेते हैं यू टर्न इस जाम का प्रमुख कारण दिल्ली की बसों का गलत तरीके से यू टर्न लेना भी है। इन बसों को बदरपुर बॉर्डर स्थित पेट्रोल पंप के पास से यू टर्न लेने का प्रावधान है। यहां हाइवे की दो लेन के बीच में बसों को खड़े करने की भी व्यवस्था की गई है , लेकिन बसों के चालक बदरपुर बॉर्डर स्थित इस व्यवस्था में रुचि न लेकर जैतपुर मोड़ के पास से मेन रोड पर ही बसों को यू टर्न कराते हैं। इससे चलता हुआ ट्रैफिक थम जाता है। नतीजतन जाम लग जाता है और बसों के साथ - साथ प्राइवेट वीइकल्स में सवार लोगों को भी दिक्कतों का सामना करना पड़ता है।
</TEXT></DOC>