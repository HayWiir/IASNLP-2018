<?xml version="1.0" encoding="UTF-8" ?>
<DOC><TEXT>
वरिष्ठ संवाददाता ॥ नई दिल्ली कॉमनवेल्थ गेम्स खत्म होते ही तबादलों का सिलसिला शुरू हो गया है। इसकी पहल दिल्ली पुलिस से हुई है। सोमवार को दिल्ली पुलिस में कई सीनियर अफसरों के तबादले हुए। राज निवास से मिली जानकारी के मुताबिक , दिल्ली पुलिस की सिक्युरिटी यूनिट में तैनात स्पेशल कमिश्नर रंजीत नारायण को क्राइम ब्रांच भेज दिया गया है। स्पेशल कमिश्नर पी . एन . अग्रवाल अब केवल स्पेशल सेल का जिम्मा संभालेंगे। अब तक वह क्राइम ब्रांच का भी जिम्मा संभाल रहे थे। विजिलेंस डिपार्टमेंट के स्पेशल कमिश्नर शांति कुमार जैन अब सिक्युरिटी का भी जिम्मा संभालेंगे। जॉइंट कमिश्नर ( कॉमनवेल्थ गेम्स ) जे . के . शर्मा अब पुलिस हेड क्वॉर्टर का जिम्मा संभालेंगे , जबकि जॉइंट कमिश्नर ( पुलिस हेड क्वॉर्टर और हेड क्वॉर्टर ) एम . ए . सैयद अब केवल हेड क्वॉर्टर का काम देखेंगे। जिलों में भी मामूली फेरबदल हुआ है। नॉर्थ ईस्ट डिस्ट्रिक्ट के डीसीपी सुरेंद्र सिंह यादव अब नॉर्थ डिस्ट्रिक्ट के डीसीपी होंगे , जबकि नॉर्थ डिस्ट्रिक्ट के डीसीपी डॉ . सागरप्रीत हुड्डा को डेपुटेशन पर आईबी में भेजा जा रहा है। साउथ ईस्ट डिस्ट्रिक्ट के अडिशनल डीसीपी -1 संजय जैन को नॉर्थ ईस्ट डिस्ट्रिक्ट का डीसीपी बनाया गया है। सिक्युरिटी ( कॉमनवेल्थ गेम्स विलेज ) में तैनात डीसीपी यू . के . चौधरी अब डीसीपी ( सिक्युरिटी ) होंगे , जबकि डीसीपी ( सिक्युरिटी - कॉमनवेल्थ गेम्स ) ए . के . सिंह बतौर डीसीपी स्टैबलिशमेंट ( पुलिस हेड क्वॉर्टर ) तैनात होंगे। कॉमनवेल्थ गेम्स की ट्रांसपोर्टेशन सिक्युरिटी में तैनात डीसीपी डी . एस . नोरावत को पुलिस ट्रेनिंग कॉलेज वजीराबाद ( आउटडोर ) का वाइस प्रिंसिपल बनाया गया है। अडिशनल डीसीपी ( कॉमनवेल्थ गेम्स ) आसिफ मोहम्मद अली को आर्थिक अपराध शाखा में भेजा गया है। अरुणाचल प्रदेश से आईं गरिमा भटनागर बतौर अडिशनल कमिश्नर , स्पेशल पुलिस यूनिट ( वुमन एंड चाइल्ड ) का जिम्मा संभालेंगी, जबकि अडिशनल डीसीपी ( सिक्युरिटी ) डेविड लालरिनसांगा का ट्रांसफर एसएसबी में कर दिया गया है। अंडमान निकोबार एडमिनिस्ट्रेशन से ट्रांसफर होकर आए डीसीपी वी . रंगनाथन को विजिलेंस डिपार्टमेंट का जिम्मा सौंपा गया है , जबकि डीसीपी ( सुप्रीम कोर्ट सिक्युरिटी ) राम कुमार का तबादला अंडमान निकोबार एडमिनिस्ट्रेशन में कर दिया गया है। इनके अलावा डीसीपी ( सिक्युरिटी ) संजय कुमार , डीसीपी ( लीगल सेल और लैंड एंड बिल्डिंग ) राजबीर सिंह , अडिशनल डीसीपी ( पीसीआर ) धीरज कुमार , अडिशनल डीसीपी ( स्टैबलिशमेंट - पुलिस हेड क्वॉर्टर ) ईश्वर सिंह , अडिशनल डीसीपी ( आर्थिक अपराध शाखा ) प्रमोद मिश्रा , अडिशनल डीसीपी ( सिक्युरिटी ) सत्यवीर सिंह कटारा , अडिशनल डीसीपी -2 ( साउथ ईस्ट डिस्ट्रिक्ट ) गीता रानी वर्मा , अडिशनल डीसीपी ( ट्रैफिक ) हरेंद्र कुमार सिंह और पुलिस ट्रेनिंग कॉलेज वजीराबाद के वाइस प्रिंसिपल एल . एच . शानलिआना के तबादले भी अलग - अलग विभागों में कर दिए गए हैं। पुलिस सूत्रों के मुताबिक , इस महीने के अंत तक पुलिस कमिश्नर समेत दिल्ली पुलिस के कई अन्य सीनियर अफसरों के तबादले होने की भी संभावना है।
</TEXT></DOC>