<?xml version="1.0" encoding="UTF-8" ?>
<DOC><TEXT>
इस शुक्रवार अलग-अलग टेस्ट की पांच फिल्में रिलीज हो रही हैं। हालांकि सिनेमा मालिकों और दर्शकों में 'दो दूनी चार' और क्रुक' का ही क्रेज है। वहीं, इक्का दुक्का सिनेमाघरों में 'बचना - इन साइड भूत है', 'पगड़ी - एक सम्मान' और एनिमेशन फिल्म 'लव कुश' भी रिलीज होगी। आइए जानते हैं, इन फिल्मों की मेकिंग और रिलीज के बारे में: चंद्र मोहन शर्मा 'दो दूनी चार' पूरी तरह से नीतू और ऋषि कपूर की फिल्म है। जब इसके प्रड्यूसर ने ऋषि कपूर को लीड रोल का ऑफर दिया, तो उन्होंने उससे नीतू से बात करने को कहा। प्रड्यूसर जब नीतू से मिले, तो ऋषि कपूर के अपोजिट अपना रोल सुनकर नीतू ने हां कर दी। लीड जोड़ी के बाद सपोर्टिंग कास्ट में अचिति कृष्ण, अदिति वासुदेव को साइन कर फिल्म की शूटिंग दिल्ली के लाजपत नगर में शुरू हुई। करीब 55 दिन तक चली शूटिंग के दौरान दिल्ली में रहे ऋषि और नीतू यहां एंजॉय किया। दिल्ली- यूपी में फिल्म करीब तीन दर्जन थिएटरों पर रिलीज की जा रही है। डायरेक्टर मोहित सूरी ऑस्ट्रेलिया में भारतीय मूल के स्टूडेंट्स और नागरिकों पर हो रहे हमलों पर फिल्म बनाना चाहते थे। भट्ट कैंप के बेहद करीबी सूरी इस फिल्म को एक बार फिर इसी कैंप का सहारा लिया। इमरान हाशमी के साथ पहले कई फिल्म कर चुके मोहित ने सबसे पहले इमरान को साइन किया। चर्चा है, मुकेश भट्ट इस बार किसी नई लड़की को इमरान के अपोजिट लेना चाहते थे। उनकी सलाह मानकर मोहित किसी नई लड़की की तलाश में लग गए। करीब 50 से ज्यादा लड़कियों का स्क्रीन टेस्ट लेने के बाद उन्होंने नेहा शर्मा को सिलेक्ट किया। बिहार में जन्मीं और दिल्ली, मुंबई में पढ़ चुकीं नेहा को जब उनकी कुछ फ्रेंड्स ने इमरान की सीरियल किसर वाली इमेज के बारे में बताया, तो घबराकर नेहा ने अपनी फैमिली को फिल्म के हीरो के बारे में कुछ नहीं बताया। मोहित बताते हैं, 'कहानी की डिमांड विदेशी लोकेशन की थी, इसलिए हमने सबसे पहले आउटडोर शूटिंग का काम निबटाने का फैसला किया। ऑस्ट्रेलिया की कुछ लोकेशन पर 35 दिन की शूटिंग निबटाकर मुंबई के 'फिल्म सिटी स्टूडियो' और कुछ प्राइवेट बंगलों में बाकी शूटिंग पूरी की गई। खास बात यह है कि इमरान के अब तक के करियर की यह पहली ऐसी फिल्म है, जिसमें उन्होंने डायरेक्टर से किस सीन कम रखने को कहा। कहानी की डिमांड के चलते मोहित को ऐसे सीन शूट करने पड़े, तो उस वक्त सेट पर इमरान और नेहा के अलावा सिर्फ कैमरामैन ही मौजूद रहते। फिल्म के कुछ बेहद हॉट सींस के चलते सेंसर बोर्ड ने इसे 'ए' सर्टिफिकेट दिया है। दिल्ली-यूपी में फिल्म 80 से ज्यादा प्रिंटों में रिलीज हुई है। इन फिल्मों के अलावा इस शुक्रवार भूत प्रेत के इर्द-गिर्द घूमती रामसे ब्रदर्स की हॉरर फिल्म ' बचना - इन साइड भूत है , ऑनर किलिंग जैसे ज्वलंत मुद्दे पर दिल्ली बेस्ड प्रड्यूसर मुंदराज नागर की ' पगड़ी - एक सम्मान ' और एनिमेशन फिल्म ' लव - कुश ' भी दिल्ली - यूपी में रिलीज हों गी।
</TEXT></DOC>