<?xml version="1.0" encoding="UTF-8" ?>
<DOC><TEXT>
किरणपाल राणा गाजियाबाद।। ईएमयू ट्रेन में <ILTIMEX TYPE="D">बुधवार रात</ILTIMEX> गाजियाबाद और दिल्ली के बीच हुई लूटपाट और हत्या की वारदात ने जीआरपी के सुरक्षा के दावों की कलई खोल दी है। जिस ट्रेन में बदमाशों ने लूटपाट की उसमें सिक्युरिटी के लिए कोई तैनात नहीं था। उधर, इस वारदात के बाद रिपोर्ट दर्ज करने के लिए दिल्ली और गाजियाबाद की जीआरपी सीमा विवाद में उलझी रही। अलीगढ़ से पलवल, नई दिल्ली और पुरानी दिल्ली के बीच दो दर्जन से ज्यादा लोकल ट्रेनें चलती हैं। लेकिन इनमें सिक्युरिटी के इंतजाम नाकाफी हैं। लोकल ट्रेनों में सिक्युरिटी के लिए किसी पुलिसकमीर् की तैनाती नहीं की जाती है। इससे सहज ही अंदाजा लगाया जा सकता है कि <ILTIMEX TYPE="D">रात</ILTIMEX> में लोकल ट्रेनों में चलना कितना सुरक्षित है। <ILTIMEX TYPE="F">दैनिक</ILTIMEX> यात्रियों का आरोप है कि ट्रेनों में सिक्युरिटी से ज्यादा आरपीएफ और जीआरपी के जवानों का ध्यान दिल्ली से माल लाने ले जाने वाले तस्करों पर होता है। इनके अलावा उनकी तलाश उन लोगों पर होती है, जो बिना टिकट सफर करते हैं। सीओ सही या इंस्पेक्टर जीआरपी के इंस्पेक्टर सुरजन सिंह का कहना है कि जिस ट्रेन में लूटपाट की घटना हुई उसमें सिक्युरिटी के लिए आरपीएफ के जवान तैनात थे। उधर, जीआरपी के सीओ हेमंत चंद मिश्रा का कहना था कि लोकल ट्रेनों में सिक्युरिटी के कोई इंतजाम नहीं होते हैं। सिक्युरिटी लंबी दूरी की ट्रेनों में होती है। इससे साफ है कि <ILTIMEX TYPE="D">रात</ILTIMEX> में लोकल ट्रेनें राम भरोसे चलती हैं। मौत खींच ले गई संजय को नंद ग्राम निवासी किशन चंद का बेटा संजय (32) धार्मिक प्रवृति का युवक था। वह चार भाइयों में तीसरे नंबर पर था। किशन चंद ने बताया कि <ILTIMEX TYPE="D">जनवरी</ILTIMEX> में संजय पैदल ही वैष्णो देवी के दर्शन करके आया था। संजय एक कंपनी में सेल्समैन की नौकरी करता था। संजय का अचानक मूड बना कि वह अपने भाई के पास जाए। उसका भाई राजकुमार रेलवे में नौकरी करता है, और उसकी तैनाती तिलक ब्रिज पर थी। संजय अपने दोस्त तरुण के साथ भाई से मिलने के लिए चला मगर किस्मत को शायद कुछ और ही मंजूर था। परिवार के लोग जब तक अस्पताल में संजय का हाल जानने के लिए जाते तब तक उसकी मौत हो चुकी थी। पुलिस का कहना है कि संजय ने बदमाशों से कहासुनी के बाद एक बदमाश को पकड़ भी लिया था। इसी लिए बदमाशों ने उस पर हमला किया। एफआईआर को लेकर जीआरपी में सीमा विवाद ट्रेन में वारदात के बाद यूपी और दिल्ली जीआरपी सीमा विवाद को लेकर <ILTIMEX TYPE="P">कई घंटे</ILTIMEX> तक उलझी रही। यूपी और दिल्ली जीआरपी इस घटना को एक दूसरे के इलाके का बता रहे थे। इस विवाद के चलते घटना की रिपोर्ट करीब <ILTIMEX TYPE="D">13 घंटे बाद</ILTIMEX> दिल्ली के शाहदरा जीआरपी थाने में दर्ज की गई। बताते हैं कि रेलवे के सीनियर अधिकारियों के हस्तक्षेप से दिल्ली जीआरपी ने जीरो एफआईआर दर्ज की। रिपोर्ट संजय के दोस्त तरुण कुमार की ओर से दर्ज कराई गई है। मगर जीआरपी ने यह नहीं बताया कि आखिर ट्रेन में कितने मुसाफिरों से लूटपाट हुई।
</TEXT></DOC>