<?xml version="1.0" encoding="UTF-8" ?>
<DOC><TEXT>
<ILTIMEX TYPE="D">दो साल पहले</ILTIMEX> जब सेंसेक्स अचानक अर्श से फर्श पर पहुंचकर 8000 के इर्दगिर्द मंडरा रहा था, तब कोई सोच भी नहीं सकता था कि इतनी जल्दी यह 2000 0 की छत फाड़ कर बाहर निकल जाएगा। भारतीय शेयर बाजार <ILTIMEX TYPE="P">पिछले डेढ़ साल</ILTIMEX> में लगभग सम चाल से आगे बढ़े हैं, लेकिन <ILTIMEX TYPE="P">पिछले एक-दो महीनों</ILTIMEX> में उनमें असाधारण रफ्तार देखी गई है। इसमें चौंकने की कोई बात नहीं है, न ही इससे भारतीय शेयर बाजारों में बुलबुला बनने का नतीजा निकालने की कोई जरूरत है। सेंसेक्स में उछाल की सीधी वजह विदेशी पूंजी का इस तरफ आना है। भारतीय कंपनियां उनकी पूंजी पर अच्छा रिटर्न दे रही हैं। इतना अच्छा कि उसकी कल्पना भी वे अपने यहां नहीं कर सकते। अमेरिकी अपने देश में पूंजी लगाकर <ILTIMEX TYPE="D">साल</ILTIMEX> में अधिकतम 3 प्रतिशत का रिटर्न पाने की उम्मीद करते हैं। भारत के बारे में उन्हें यकीन है कि कैसी भी गिरी-मरी हालत में यहां से 5 प्रतिशत का रिटर्न तो उन्हें मिल ही जाएगा। जापानियों का हाल और बुरा है। उनके देश में लगाई हुई पूंजी पर 1 प्रतिशत रिटर्न मिलना भी मुश्किल है, लिहाजा भारत में मेट्रो के लिए 3 प्रतिशत पर लोन देना भी उनके लिए भारी मुनाफे का सौदा होता है। वे जानते हैं कि एनएसई और बीएसई से इससे ज्यादा तो वे हर हाल में कमा लेंगे। अभी धुआंधार अपनी रकम इधर लगाकर ये लोग भारतीय कंपनियों में <ILTIMEX TYPE="D">ढाई साल पहले</ILTIMEX> वाली अपनी जगह पुख्ता करना चाहते हैं, जब सेंसेक्स 21 हजार के पार खेल रहा था। उसके बाद नीचे की तरफ जो कहानी चली, उसके लिए भारत की कोई समस्या जिम्मेदार नहीं थी। यह अमेरिका और कुछ हद तक यूरोप में मौजूद बुलबुलों का फूटना था, जिसके चलते विश्व पूंजी बाजार को मंदी की दुर्गति झेलनी पड़ी थी। तब से अब तक भारत में इन्फ्रास्ट्रक्चर का दायरा बढ़ा है और मध्यवर्ग का फैलाव हुआ है। यानी सेंसेक्स के 21 हजार तक जाने का कोई तर्क अगर <ILTIMEX TYPE="D">2008</ILTIMEX> के शुरू में था तो <ILTIMEX TYPE="P">इन ढाई सालों</ILTIMEX> में वह कमजोर होने के बजाय मजबूत ही हुआ है। भारतीय अर्थव्यवस्था का अकेला हल्का पहलू निर्यात से जुड़ा है, जो आकार में <ILTIMEX TYPE="D">2008</ILTIMEX> से ज्यादा होने के बावजूद <ILTIMEX TYPE="D">उस समय</ILTIMEX> जैसी रफ्तार तभी पकड़ सकेगा जब विकसित अर्थव्यवस्थाएं अपना आत्मविश्वास दोबारा हासिल कर लेंगी और बाहरी चीजों के लिए बात-बात पर अपने दरवाजे बंद करना छोड़ देंगी। यहां यह याद रखना जरूरी है कि सेंसेक्स की सरपट चाल में छोटे और मंझोले शेयरों की कोई भूमिका नहीं है। लिहाजा मध्यवर्गीय भारतीय निवेशकों के लिए तो 20 हजार की संख्या से डरने का कोई मतलब ही नहीं बनता। <ILTIMEX TYPE="D">अगले महीने</ILTIMEX> <ILTIMEX TYPE="P">साल की दूसरी तिमाही</ILTIMEX> के नतीजे आने वाले हैं। बड़ी, यानी लार्ज कैप कंपनियों के नतीजे अगर उम्मीद से घट कर रहे तो शायद बाजार में कुछ नकारात्मक हलचल दिखे, लेकिन भगदड़ पैदा करने वाले किसी भारी-भरकम करेक्शन का फिलहाल कोई खतरा नहीं है। <ILTIMEX TYPE="P">अतीत</ILTIMEX> में कुछ शातिर खिलाड़ी ऐसे मोड़ों पर उत्साही निवेशकों को गच्चा भी देते आए हैं, लिहाजा सेबी को उन पर नजर रखनी चाहिए।
</TEXT></DOC>