<?xml version="1.0" encoding="UTF-8" ?>
<DOC><TEXT>
अभिषेक मेहरोत्रा नई दिल्ली ।। भारतीय जनता पार्टी छोड़ अपनी पार्टी बनाने वाली फायर ब्रांड नेता उमा भारती की अब बीजेपी में वापसी तय हो गई है। <ILTIMEX TYPE="D">बुधवार को देर शाम</ILTIMEX> उमा भारती ने बीजेपी संसदीय दल के अध्यक्ष लाल कृष्ण आडवाणी और पार्टी प्रेजिडेंट नितिन गडकरी से अलग-अलग मुलाकात की। बीजेपी पदाधिकारियों की <ILTIMEX TYPE="D">आज</ILTIMEX> होने वाली पहली बैठक के ऐन पहले उनका आडवाणी के आवास पर जाना अहम माना जा रहा है। उमा को यूपी की कमान के साथ-साथ गडकरी की टीम में अहम पद दिया जाना भी तय माना जा रहा है। सूत्रों से मिली जानकारी के अनुसार उमा भारती को जल्दी ही यूपी बीजेपी की बड़ी जिम्मेदारी दी जा सकती है। दिलचस्प बात यह है कि <ILTIMEX TYPE="D">बुधवार</ILTIMEX> को उमा भारती के पहुचंने के साथ मध्य प्रदेश के मुख्यमंत्री शिवराज सिंह चौहान भी पृथ्वीराज रोड स्थित आडवाणी के आवास पर पहुंचे। हालांकि चौहान की उमा से कोई बात नहीं हुई। वैसे पार्टी में उमा की वापसी का विरोध करने वाली लॉबी भी काफी मजबूत है। गौरतलब है कि लोकसभा में बीजेपी की नेता सुषमा स्वराज समेत एमपी के सीएम शिवराज सिंह चौहान, प्रदेश अध्यक्ष और पार्टी महासचिव नरेंद्र सिंह तोमर और संघ के वरिष्ठ नेता सुरेश सोनी उमा की वापसी के सख्त खिलाफ हैं। मगर आडवाणी के सपोर्ट और संघ के आशीर्वाद के चलते पार्टी प्रेजिडेंट गडकरी शीघ्र ही उमा भारती की बीजेपी में वापसी की घोषणा कर सकते हैं। उमा की राह में सबसे बडे रोड़े के रूप में अब मध्य प्रदेश के मुख्यमंत्री शिवराज सिंह चौहान ही सामने आ रहे हैं। दरअसल शिवराज सिंह चौहान <ILTIMEX TYPE="D">आज</ILTIMEX> भी उमा फोबिया से ग्रस्त हैं। उनका मानना है कि उमा की वापसी के बाद मध्य प्रदेश में उनकी सरकार अस्थिर हो सकती हैं। एमपी में उमा समर्थक विधायकों की अच्छी खासी संख्या होने से शिवराज सिंह घबराए हुए हैं, इसलिए पार्टी के केन्द्रीय नेतृत्व से मिलकर उन्होंने स्पष्ट किया है कि उमा का बीजेपी में लौटना मध्य प्रदेश बीजेपी के लिए अच्छा नहीं होगा। लेकिन माना जा रहा है कि उमा को वापस लेने का मन बना चुके पार्टी नेतृत्व ने शिवराज सिंह को आश्वस्त किया है कि उमा इस बार एमपी की राजनीति से दूर रहकर यूपी की कमान संभालेंगी। बताया जा रहा है कि उमा भारती भी पार्टी की इस शर्त को स्वीकार कर चुकी हैं। वैसे पार्टी भी यूपी के लिए किसी तेज तर्रार चेहरे की तलाश में है, लेकिन फिलहाल प्रदेश का कोई भी नेता इस कसौटी पर खरा नहीं उतर रहा है। ऐसे में उमा की वापसी से उसकी यह चिंता खत्म हो जाएगी। जाति से लोध उमा भारती को पार्टी यूपी के ओबीसी यानी पिछड़ी जाति के नेता के तौर पर प्रोजेक्ट कर मायावती सरकार को सीधे चुनौती देना चाहती हैं। पार्टी का मानना है कि उमा यूपी में कल्याण सिंह के लोध वोट बैंक में भी सेंध लगाने में सक्षम सिद्ध होंगी। वैसे बुंदेलखंड के इलाकों में उमा की खास पकड़ भी बीजेपी को यूपी में अच्छा फायदा पहुंचा सकती है।
</TEXT></DOC>