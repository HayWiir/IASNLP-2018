<?xml version="1.0" encoding="UTF-8" ?>
<DOC><TEXT>
एनबीटी न्यूज ॥ मेरठ : पूर्व सांसद ठाकुर अमरपाल सिंह के हत्या के मामले में फिर एक नया टर्न आ गया है। केस के खुलासे के लिए पूर्व एमपी के ड्राइवर की लाई डिटेक्टर टेस्ट रिपोर्ट की बाट जोह रही मेरठ पुलिस को लखनऊ की लैब से एक पत्र मिला है। इसमें वैज्ञानिकों ने अपनी रिपोर्ट देने से पहले अमरपाल के भांजे व उनके पूर्व ड्राइवर के अलावा वर्तमान ड्राइवर मनोज का दोबारा लाई डिटेक्टर टेस्ट कराने की आवश्यकता बताई है। पता चला है कि मनोेज ने अपने टेस्ट के दौरान कुछ सवालों के जवाब इस तरह दिए हैं कि वैज्ञानिकों को पूर्व एमपी के भांजे और पुराने ड्राइवर का लाई डिटेक्टर टेस्ट कराने का फैसला लेना पड़ा है। पुलिस ने इसके लिए कानूनी तैयारी शुरू कर दी है। पुलिस के सूत्रों से जानकारी मिल रही थी कि पूर्व सांसद अमरपाल सिंह के हत्याकांड के खुलासे के लिए पुलिस पूर्व ड्राइवर मनोज के लाई डिटेक्टर टेस्ट की रिपोर्ट का इंतजार कर रही है। <ILTIMEX TYPE="D">10 दिसंबर</ILTIMEX> को लखनऊ से आई एक्सपर्ट टीम ने हत्या के घटनास्थल का मुआयना किया था। उन्होंने घटनास्थल का दौरा करने के बाद पूर्व एमपी के परिजनों से भी एकांत में विस्तार से बातचीत की थी। लखनऊ वापस जाने से पहले अधिकारियों को टीम ने बताया था कि वे लखनऊ पहंुच कर अपना ऑब्जर्वेशन बताएंगे, उसी के आधार पर जल्द ही रिपोर्ट पुलिस को सौंप दी जाएगी। रिपोर्ट के स्थान पर डीआईजी जे. एन. सिंह को प्रयोगशाला के जॉइंट डायरेक्टर का एक पत्र मिला है, जिसमें पूर्व एमपी के भांजे विनोद सिंह, पुराने ड्राइवर मनोज शर्मा के साथ वर्तमान ड्राइवर मनोज का दोबारा लाई डिटेक्टर टेस्ट करने की आवश्यकता जताई गई है। समझा जा रहा है कि अपने लाई डिटेक्टर टेस्ट के दौरान वर्तमान ड्राइवर मनोज ने कुछ सवालों के जवाब इस तरह दिए हैं कि उससे केस की कडि़यां जुड़ नहीं पा रही हैं। माना जा रहा है कि विनोद व मनोज शर्मा के टेस्ट से उन कडि़यों को जोड़ने का प्रयास किया जाएगा। कुछ सवाल ऐसे भी हैं जिनका उत्तर इन दोनों से मिलने की संभावना है। बताया जा रहा है कि टेस्ट के लिए वांछित पूर्व एमपी का भांजा विनोद <ILTIMEX TYPE="P">काफी समय</ILTIMEX> से अमरपाल सिंह की मवाना स्थित कोठी में रह रहा था। वह हस्तिनापुर रोड पर जमीन खरीद कर उस पर प्लाटिंग का काम कर रहा था। <ILTIMEX TYPE="F">आजकल</ILTIMEX> वह अपनी पत्नी के पास मुंबई गया हुआ है। उसकी पत्नी अपने दो लड़कियों के साथ मंुबई में है। उनकी एक बेटी सीरियल में बाल कलाकार के रूप में काम कर रही है। अमरपाल का पूर्व ड्राइवर मनोज शर्मा <ILTIMEX TYPE="F">आजकल</ILTIMEX> विनोद के साथ ही काम कर रहा है। पूर्व एमपी के पारिवारिक सूत्र का कहना है कि उन्होंने विनोद को टेस्ट के लिए यहां बुलाने के लिए मुंबई बुलावा भिजवा दिया है। पुलिस तीनों का लाई डिटेक्टर टेस्ट कराने के लिए कोर्ट से परमीशन लेने के लिए कागजी तैयारी कर रही है। उम्मीद की जा रही है कि <ILTIMEX TYPE="P">चार-पांच दिनों</ILTIMEX> में परमीशन मिल जाएगी।
</TEXT></DOC>