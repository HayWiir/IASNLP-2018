<?xml version="1.0" encoding="UTF-8" ?>
<DOC><TEXT>
वरिष्ठ संवाददाता नई दिल्ली॥ कॉमनवेल्थ गेम्स की ओपनिंग सेरेमनी को देखते हुए <ILTIMEX TYPE="D">रविवार</ILTIMEX> को कई रास्तों पर पाबंदी रहेगी। <ILTIMEX TYPE="D">रविवार के दिन</ILTIMEX> खेलगांव और जवाहर लाल नेहरू स्टेडियम के आसपास कई रास्ते बंद रहेंगे। स्पेशल कमिश्नर (ट्रैफिक) अजय चड्ढा के मुताबिक <ILTIMEX TYPE="D">शाम 7 बजे</ILTIMEX> शुरू होने वाली ओपनिंग सेरेमनी के लिए खेलगांव से खिलाडि़यों का मूवमेंट <ILTIMEX TYPE="D">दोपहर 3 बजे</ILTIMEX> से शुरू हो जाएगा और <ILTIMEX TYPE="D">शाम 6 बजे</ILTIMEX> तक तकरीबन सभी एथलीट्स जवाहर लाल नेहरू स्टेडियम पहुंच जाएंगे। दर्शकों के लिए भी <ILTIMEX TYPE="D">दोपहर 3 बजे</ILTIMEX> से स्टेडियम के गेट खुल जाएंगे। ओपनिंग सेरेमनी में आने वाले वीआईपी मेहमान भी <ILTIMEX TYPE="D">एक घंटे पहले</ILTIMEX> ही स्टेडियम पहुंच जाएंगे। स्टेडियम में सिर्फ 250 गाडि़यों की पार्किंग होगी और इसके लिए सिर्फ चुनिंदा अतिथियों को ही पार्किंग लेबल जारी किए गए हैं। अन्य सभी वीआईपी मेहमान भी बसों से ही स्टेडियम पहुंचेंगे। स्टेडियम के आसपास के इलाके में पार्किंग पर पूरी तरह पाबंदी रहेगी। ओपनिंग सेरेमनी के <ILTIMEX TYPE="D">दिन</ILTIMEX> लोदी रोड क्रॉसिंग से लेकर कोटला मुबारकपुर तक भीष्म पितामह मार्ग पर <ILTIMEX TYPE="P">सुबह 6 बजे से लेकर आधी रात</ILTIMEX> तक ट्रैफिक की एंट्री बंद रहेगी। <ILTIMEX TYPE="D">दोपहर 2 बजे</ILTIMEX> बाद सफदरजंग मदरसा क्रॉसिंग से लोदी रोड फ्लाईओवर के बीच लोदी रोड पर भी जनरल ट्रैफिक बंद रहेगा। सिर्फ लेबल लगे वाहनों ही यहां से जा सकेंगे। जवाहर लाल नेहरू स्टेडियम रोड और मेहर चंद मार्केट से लाला लाजपत राय मार्ग तक के रूट को भी <ILTIMEX TYPE="D">दोपहर 2 बजे</ILTIMEX> बाद बंद कर दिया जाएगा। उधर, <ILTIMEX TYPE="P">दोपहर 2:30 बजे से शाम 7 बजे</ILTIMEX> के बीच नोएडा मोड़ से मिलेनियम पार्क क्रॉसिंग तक एनएच-24 का एक कैरिज वे और भैरों रोड टी पॉइंट से आश्रम चौक तक रिंग रोड का एक कैरिज वे बंद रहेगा। यानी अगर आप मयूर विहार या आनंद विहार से आश्रम की तरफ जाना चाहते हैं, तो आपको एनएच-24 और रिंग रोड के बजाय विकास मार्ग से होते हुए जाना पड़ेगा। इसी तरह <ILTIMEX TYPE="P">रात 8 बजे से देर रात 1 बजे</ILTIMEX> के बीच इसी रूट पर अपोजिट कैरिज वे बंद रहेगा। यानी अगर <ILTIMEX TYPE="D">रात 8 बजे</ILTIMEX> के बाद आप आश्रम से मयूर विहार या नोएडा जाना चाहते हैं, तो आपको रिंग रोड और एनएच-24 के बजाय कोई दूसरा रास्ता पकड़ना होगा। चूंकि <ILTIMEX TYPE="P">रविवार की सुबह 6 बजे से लेकर दोपहर 12 बजे</ILTIMEX> के बीच एथलीट प्रैक्टिस के लिए भी जाएंगे, इस वजह से खेलगांव से तमाम वेन्यूज के रास्तों पर बनाई गई रिजर्व लेन को भी इस दौरान जनरल ट्रैफिक के लिए बंद रखा जाएगा। <ILTIMEX TYPE="D">दोपहर बाद</ILTIMEX> गेम्स फैमिली होटेलों में ठहरे अधिकारी भी सीधे जवाहर लाल नेहरू स्टेडियम पहुंचेंगे, इसलिए होटलों से लेकर स्टेडियम तक के रूट पर भी रिजर्व लेन की पाबंदी रहेगी। ट्रैफिक पुलिस ने ओपनिंग सेरेमनी देखने जाने वाले दर्शकों को सलाह दी है कि वे मेट्रो या राजधानी की 32 जगहों से सीधे स्टेडियम तक जाने वाली डीटीसी की फोकल पॉइंट बसों से जाएं, तो बेहतर होगा। हालांकि भैरों रोड और सफदरजंग एयरपोर्ट की पार्किंग में पार्क एंड राइड सुविधा भी रखी गई है, लेकिन इन दोनों जगहों पर सीमित पार्किंग है।
</TEXT></DOC>