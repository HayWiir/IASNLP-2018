<?xml version="1.0" encoding="UTF-8" ?>
<DOC><TEXT>
वरिष्ठ संवाददाता नई दिल्ली ।। राजधानी के द्वारका सेक्टर-16 बी से एक नाबालिग लड़की की लाश बरामद हुई है। इस मामले में एक युवक को गिरफ्तार किया गया है। पुलिस के मुताबिक लड़की ने आरोपी के साथ शारीरिक संबंध बनाने से इनकार कर दिया था, जिस वजह से उसकी हत्या कर दी गई। लड़की <ILTIMEX TYPE="D">गुरुवार</ILTIMEX> से लापता थी। <ILTIMEX TYPE="D">शुक्रवार</ILTIMEX> को विकासपुरी थाने में उसके अपहरण का मामला दर्ज हुआ था। <ILTIMEX TYPE="D">शनिवार सुबह</ILTIMEX> द्वारका सेक्टर-16 में एक डीडीए फ्लैट से लड़की की लाश बरामद हुई। उसकी हत्या गला रेत कर की गई थी। लड़की के साथ दुष्कर्म हुआ या नहीं, इस बारे में पोस्टमॉर्टम रिपोर्ट आने पर ही पता चलेगा। पुलिस को शक है कि इस मामले में कुछ और लोग शामिल हो सकते हैं। पुलिस आरोपी से पूछताछ कर रही है। पुलिस के मुताबिक <ILTIMEX TYPE="P">16 साल</ILTIMEX> की विनीता (बदला हुआ नाम) अपने माता-पिता, बड़े भाई और बहन के साथ उत्तम नगर के विकास नगर फेज-3 में रहती थी। वह विकासपुरी स्थित सरकारी स्कूल में 11वीं क्लास की छात्रा थी। मेडिकल एंट्रेंस एग्जाम की तैयारी के लिए उसने जनकपुरी स्थित एक कोचिंग इंस्टिट्यूट में दाखिला लिया था। विनीता के पिता ने बताया कि वह <ILTIMEX TYPE="D">गुरुवार</ILTIMEX> को कोचिंग गई थी। क्लास खत्म होने के बाद <ILTIMEX TYPE="D">शाम 6:30 बजे</ILTIMEX> के करीब वह इंस्टिट्यूट से निकली, लेकिन घर नहीं लौटी। उसका मोबाइल भी बंद हो गया। काफी तलाशने के बाद भी जब उसका कुछ पता नहीं चला, तो हमने पुलिस में शिकायत की। विनीता के पिता का आरोप है कि उनकी बेटी को तलाशने के बजाय पुलिस उन्हें यह कहकर एक थाने से दूसरे थाने भेजती रही कि जहां से लड़की लापता हुई है, वह हमारा इलाका नहीं है। आखिरकार <ILTIMEX TYPE="D">शुक्रवार</ILTIMEX> को विकासपुरी थाने में पुलिस ने अपहरण का मामला दर्ज किया, लेकिन विनीता का कोई सुराग नहीं मिल पाया। विनीता के भाई ने बताया कि <ILTIMEX TYPE="D">शुक्रवार सुबह</ILTIMEX> एक अनजान नंबर से मेरी बड़ी बहन के मोबाइल पर एक कॉल आई। उधर से विनीता के रोने की आवाज आ रही थी और वह खुद को बचाने की गुहार लगा रही थी। इससे पहले कि कोई और बात हो पाती, किसी ने विनीता से फोन छीन लिया। इसके बाद फोन ऑफ हो गया। डीसीपी (वेस्ट डिस्ट्रिक्ट) वी. रंगनाथन ने बताया कि विनीता के मोबाइल की कॉल डीटेल्स और सविर्लांस के जरिए <ILTIMEX TYPE="D">शनिवार तड़के</ILTIMEX> हस्तसाल में रहनेवाले ओम यादव (28) को पकड़ा गया, क्योंकि विनीता के मोबाइल पर आखिरी कॉल उसी की थी। पूछताछ के बाद ओम की निशानदेही पर द्वारका के सेक्टर-16 बी स्थित जनता फ्लैट में छापा मारा गया, जहां से विनीता की लाश बरामद हुई। डीसीपी के मुताबिक इस फ्लैट को ओम ने किराए पर ले रखा था। वह प्रॉपर्टी डीलिंग और बिल्डिंग मटीरियल सप्लाई का काम करता था। पुलिस के मुताबिक, ओम ने बताया कि मैं विनीता को गलत इरादे से फ्लैट में ले गया, लेकिन विनीता ने इनकार करते हुए मुझे धमकी दी कि अगर मैंने कुछ गलत किया तो वह सबको बता देगी। उसी वजह से मैंने विनीता की हत्या कर दी।
</TEXT></DOC>