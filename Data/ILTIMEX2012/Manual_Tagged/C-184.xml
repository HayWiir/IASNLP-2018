<?xml version="1.0" encoding="UTF-8" ?>
<DOC><TEXT>
एक संवाददाता।। दादरी बादलपुर थाना पुलिस ने मुखबिर की सूचना पर <ILTIMEX TYPE="D">गुरुवार की सुबह</ILTIMEX> 3 बदमाशों को वाहन चेकिंग के दौरान गिरफ्तार किया है। इनमें एक 5 हजार रुपये का इनामी बदमाश और बादलपुर थाने का हिस्ट्रीशीटर भी है। इसके अलावा एक बदमाश यूपी का टाप-10 बदमाश है। पुलिस ने इनकी निशानदेही पर एक लग्जरी गाड़ी समेत एक दर्जन से अधिक कार और बाइक, 2 तमचें, 4 कारतूस और एक चाकू बरामद किया है। मुखबिर से सूचना मिलने के बाद बादलपुर पुलिस ने छपरौला गांव के पास वेगनआर सवार तीन बदमाशों को धर दबोचा। पुलिस ने इनकी पहचान अलीगढ़ जिले के सरौला गांव निवासी मनोज पुत्र हरवीर, ग्रेटर नोएडा के जहांगीरपुर कस्बा निवासी कपिल चौधरी पुत्र जगबीर और जेवर निवासी रफीक पुत्र मुन्ना कुरेशी के रूप में की है। इनके खिलाफ दिल्ली एनसीआर के विभिन्न थानों में तीन दर्जन से अधिक लूट, हत्या, रंगदारी, अपहरण, वाहन चोरी आदि के मामले दर्ज है। बादलपुर एसओ अमित सिंह ने बताया कि गैंग का लीडर मनोज है। इसके खिलाफ बादलपुर थाने में दो दर्जन से अधिक मामले दर्ज है। यह थाने का 5 हजार रुपये का इनामी बदमाश भी है। वही गैग का मुख्य सदस्य कपिल चौधरी है और यह प्रदेश के टॉप टेन बदमाश भी है। इसके खिलाफ गाजियाबाद, बुलंदशहर, मेरठ, सहारनपुर, गौतमबुद्धनगर आदि जिलों में दो दर्जन से अधिक अपहरण, मर्डर, लूट, चोरी के दर्जनों मामले व पुलिस पार्ट्री पर फायरिंग आदि के मामले दर्ज है। वही गैग का तीसरा सदस्य रफीक पुत्र मुन्ना कुरेशी है। इसपर दिल्ली एनसीआर में वाहन चोरी आदि के मामले दर्ज है। पुलिस ने बदमाशों की निशानदेही पर एक टाटा सफारी, जीप, एक दर्जन बाइक बरामद की है। ये छपरौला स्थित एक गोदाम से बरामद की गई है। लूटी गई कार से करते थे वारदात बादलपुर एसओ अमित कुमार ने बताया गाजियाबाद के शास्त्रीनगर के रहने वाले व्यापारी अनुराग मित्तल की वेगनआर को <ILTIMEX TYPE="D">30 अप्रैल</ILTIMEX> को उसके चालक राकेश की हत्या कर लूटा गया था। गाजियाबाद पुलिस ने इस मामले में रोहित व योगेश को अरेस्ट कर जेल भेज दिया था, लेकिन पुलिस कार को बरामद नहीं कर सकी थी। ये उसकी वेगनार कार की नबंर प्लेट बदलकर घटनाओं को अंजाम देते थे। बेरोजगारी बनी अपराध का कारण कपिल की आर्थिक हालत शुरू से ही कमजोर थी। हाईस्कूल की पढ़ाई करने के बाद वह रुपये की तंगी के चलते पढ़ाई पूरी नहीं कर सका। वह एक निजी कंपनी में नौकरी करने लगा। इस दौरान उसकी दोस्ती एक वाहन चोर बंटी से हो गई। वह बाइक चोरी का मास्टर माइंड था। इन दानों ने <ILTIMEX TYPE="D">सात साल पहले</ILTIMEX> वाहन चोरी की घटनाओं को अंजाम देना शुरू कर दिया। उसके बाद कई जिलांे में मामले दर्ज होने के कारण पुलिस घर में उसके भाई सुशील और पिता जगबीर को परेशान करने लगी। जिसके कारण छोटे भाई सुशील ने भी अपराध की दुनिया में कदम रख दिया। उसके खिलाफ भी मेरठ, हरियाणा और जहागीरपुर में अब आधा दर्जन मामले दर्ज है। हाल ही में उनके घर से हरियाण पुलिस ने कुर्की भी की थी।
</TEXT></DOC>