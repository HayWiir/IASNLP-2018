<?xml version="1.0" encoding="UTF-8" ?>
<DOC><TEXT>
मुंबई ।। डेकन चार्जर्स के कप्तान एडम गिलक्रिस्ट ने <ILTIMEX TYPE="D">बुधवार</ILTIMEX> को यहां कहा कि लगातार पांच मैच हारने से उनके टीम के साथी जेहनी तौर पर दबाव मुक्त हो गए थे और इसके बाद ही उनकी टीम ने जोरदार वापसी करते हुए इंडियन प्रीमियर लीग (आईपीएल) थ्री के सेमीफाइनल में प्रवेश किया। चेन्नै सुपर किंग्स के खिलाफ यहां डी. वाई. पाटिल स्टेडियम में खेले जाने वाले सेमीफाइनल की पूर्व <ILTIMEX TYPE="D">संध्या</ILTIMEX> पर डेकन के कप्तान गिलक्रिस्ट ने कहा, 'लगातार पांच मैच हारने के बाद हमें पता था कि एक और मैच हारना हमारे लिए अच्छा नहीं होगा। इससे हम पर दबाव काफी कम हो गया। अनिश्चितता के बादलों के बीच हमें पता था कि हमारा काम क्या है।' <ILTIMEX TYPE="D">1999</ILTIMEX> में ऑस्ट्रेलिया के सामने भी लगभग ऐसी स्थिति थी। ऑस्ट्रेलिया को तब वर्ल्ड कप जीतने के लिए लगातार सात मैच जीतने थे। स्टीव वॉ की अगुवाई में तब ऑस्ट्रेलियाई टीम ऐसा करने में कामयाब रह कर खिताब जीतने में सफल रही थी।' गिलक्रिस्ट ने कहा कि इसमें काफी समानता होने के बावजूद भी उनके जेहन में यह बात नहीं है। गिलक्रिस्ट ने कहा, 'सच तो यह है कि मैंने इस बाबत नहीं सोचा था। इसमें काफी समानता है। वर्ल्ड कप में हमें लगातार सात मैच में अजेय रहना था। हमने पांच मैच जीते, एक टाई रहा और इसके बाद अंतिम मैच (पाकिस्तान के खिलाफ फाइनल) मैच जीता। चेन्नै सुपर किंग्स के खिलाफ सेमीफाइनल की पूर्व <ILTIMEX TYPE="D">संध्या</ILTIMEX> पर गिलक्रिस्ट ने कहा, 'मुझे नहीं लगता कि चेन्नै सुपर किंग्स के खिलाफ लीग चरण में दोनों मैच जीतकर हमारी टीम फायदे में होगी। सेमीफाइनल में <ILTIMEX TYPE="D">गुरुवार</ILTIMEX> को कुछ भी मुमकिन है। चेन्नै आईपीएल टूर्नामेंट में शिरकत कर रही मजबूत टीमों में से एक है। आप उनकी बैंच स्ट्रैंथ पर तो जरा निगाह डालें। हम खुशकिस्मत हैं कि उनके खिलाफ पिछले कुछ मैचों में नतीजा हमारे पक्ष में रहा। इससे सकारात्मक अहसास मिलता है। जहां तक तक चेन्नै पर जीत का सवाल है तो अगर हम ये मैच नहीं जीतते तो हमें सेमीफाइनल में खेलने का मौका नहीं मिलता। लेकिन <ILTIMEX TYPE="D">गुरुवार</ILTIMEX> को हालात अलग होंगे। <ILTIMEX TYPE="D">गुरुवार</ILTIMEX> को हम दोनों टीमें ही यहां नए सिरे से शुरुआत करेंगी। ऐसा नहीं होगा कि पहले दो मैच जीतने के कारण हम 50 रन से शुरुआत करेंगे।' गिलक्रिस्ट ने कहा, 'हमने पहले तो पहला सेमीफाइनल देखना होगा और विकेट के मिजाज की बाबत अंदाज लगाना होगा।' डेकन के कप्तान गिलक्रिस्ट अपनी खुद की ढीली फॉर्म को लेकर चिंतित नहीं हैं। इस बार लीग में 14 मैचों में गिलक्रिस्ट का खुद का सर्वोच्च व्यक्तिगत स्कोर 54 रन रहा है। उन्होंने कहा, 'मैं अपनी खुद की ढीली फॉर्म को लेकर चिंतित नहीं हूं। मैं बतौर कप्तान डेकन की बढ़िया कप्तानी करने और उसे इस बार भी खिताब जितवाने पर निगाहें लगाए हूं। मैं इस बार आईपीएल में खासतौर पर डेकन के लिए खेल रहे भारत के लेफ्ट आर्म स्पिनर प्रज्ञान ओझा और टी. सुमन के प्रदर्शन से बहुत खुश हूं। इन दोनों ने अपनी जिम्मेदारी बखूबी निभाई है।'
</TEXT></DOC>