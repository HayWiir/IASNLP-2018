<?xml version="1.0" encoding="UTF-8" ?>
<DOC><TEXT>
जमीन के मुआवजे ने बढ़ाई किसानों की शानो-शौकत प्रमुख संवाददाता ॥ ग्रेटर नोएडा जमीन का मुआवजा मिलने से ग्रेटर नोएडा के किसानों की चांदी ही चांदी है। खास बात तो यह है कि मुआवजे की रकम ने किसान परिवारों के पूरे रहन-सहन को ही बदल डाला है। यही वजह है कि जो किसान अब तक खेतीबाड़ी कर अपने <ILTIMEX TYPE="D">दिन</ILTIMEX> गुजारते थे, वही अब कई प्रॉपर्टी के मालिक बन गए हैं। कई जगहों पर उनका अपना बिजनेस खड़ा हो गया है। खेतों में काम करने वाले यहां के किसानों के बच्चे विदेशों में पढ़ने लगे हैं। जो किसान साइकल पर चलते थे, वे समय के साथ लग्जरी गाडि़यों में चढ़ने लगे। अब स्थिति यह हो गई है कि यहां के किसान निजी हेलिकॉप्टर पर चढ़ने की तैयारी कर रहे हैं। <ILTIMEX TYPE="P">पिछले दिनों</ILTIMEX> यहां के 2 किसानों ने हेलिकॉप्टर खरीदने के लिए उड्डयन मंत्रालय में आवेदन किया है। 2 किसान खरीदेंगे हेलिकॉप्टर हेलिकॉप्टर के लिए आवेदन करने वाले एक किसान ने ग्रेटर नोएडा में मुआवजा मिलने के बाद अपना प्रॉपर्टी का बड़ा कारोबार शुरू किया है। हालांकि वे अभी भी कासना के पास खेती करते हैं। इसके अलावा इस किसान परिवार ने एनसीआर के सभी शहरों में प्रॉपर्टी में निवेश किया हुआ है। इनके बच्चे विदेशों में पढ़ाई कर रहे हैं। शहर की महत्वपूर्ण मार्केटों में इनके परिवार के कमर्शल टावर हैं। इनके पास दर्जनों लग्जरी गाडि़यां हैं। अब इन्होंने हेलिकॉप्टर के लिए उड्डयन मंत्रालय में अप्लाई किया है। अभी तक शहर में किसी भी व्यक्ति के पास अपना हेलिकॉप्टर नहीं है। इसके अलावा एक अन्य युवा किसान ने भी हेलिकॉप्टर खरीदने के लिए बुकिंग की है। जमीन का मुआवजा मिलने के बाद इन्होंने जमीन की खरीद-फरोख्त का काम शुरू कर दिया था। अब वह यमुना अथॉरिटी, ग्रेटर नोएडा अथॉरिटी और नोएडा अथॉरिटी के एरिया में बड़े प्लॉट खरीद कर डीलिंग का काम कर रहे हैं। उनका ग्रेटर नोएडा में एक शानदार ऑफिस भी है, जहां से अपना बिजनेस डील करते हैं। घूमते हैं लग्जरी गाडि़यों पर इसके अलावा ग्रेटर नोएडा के किसान महंगी कारों के सबसे बड़े खरीदार हैं। यहां के किसानों के पास ओडीक्यू-7, करीब 4.5 करोड़ कीमत की पगनी, बीएमडब्ल्यू, मर्सडीज, जगुआर, फोरचूनर जैसी लग्जरी गाडि़यां हैं। उन्होंने इतनी तरक्की कर ली है कि आर्थिक मंदी के दौर में भी किसानों ने <ILTIMEX TYPE="D">वर्ष 2009</ILTIMEX> मे करीब 400 कारें खरीदी थीं। <ILTIMEX TYPE="D">इस साल</ILTIMEX> भी ग्रेटर नोएडा में 300 कारें खरीदी गई हैं। पढ़ाई के लिए गांव से विदेश पहुंचे बच्चे ऐसा नहीं है कि किसान परिवार सिर्फ कारों और प्रॉपर्टी की खरीद में ही दिलचस्पी ले रहे हैं। इन किसानों के पढ़ाई के लिए बच्चे गांव की स्कूल से निकलकर विदेशों तक पहुंच गए हैं। मुआवजे की रकम से कई किसानों ने अपना कारोबार तक शुरू कर दिया है। कई किसानों के बेटे कंस्ट्रक्शन के काम में नाम कमा रहे हैं , तो कई ने जेसीबी , कंटेनर , हाईवा जैसे वाहन खरीदकर लाखों की कमाई कर रहे हैं। साथ ही इन किसान परिवारों की लाइफस्टाइल भी काफी चेंज हो चुक ी है।
</TEXT></DOC>