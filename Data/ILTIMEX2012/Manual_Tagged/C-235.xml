<?xml version="1.0" encoding="UTF-8" ?>
<DOC><TEXT>
ब्रिजटाउन।। क्रिकेट के जनक इंग्लैंड का <ILTIMEX TYPE="D">रविवार</ILTIMEX> को आखिर में <ILTIMEX TYPE="D">सालों बाद</ILTIMEX> वर्ल्ड चैंपियन बनने का सपना पूरा हो गया। रेयान साइडबॉटम की धारदार बोलिंग और फिर क्रेग कीसवेटर की उम्दा बैटिंग से इंग्लैंड ने ऑस्ट्रेलिया पर सात विकेट की धमाकेदार जीत के साथ तीसरा आईसीसी टी-ट्वेंटी वर्ल्ड कप अपनी झोली में डाल लिया। यह इंग्लैंड का क्रिकेट के किसी भी फॉर्मेट में पहला विश्व खिताब है। इंग्लैंड की टीम पहले ओवर से ही हावी हो गई और आखिर तक उसने अपना दबदबा बनाए रखा। अंग्रेजों का आगाज साइडबॉटइम (2/26) ने ऑस्ट्रेलिया के टॉप ऑर्डर को बिखेरने को में अहम भूमिका निभाई, जिससे उसकी टीम छह विकेट पर 147 रन ही बना सकी। इंग्लैंड की शुरुआत भी अच्छी नहीं रही और उसने पहला विकेट जल्दी गंवा दिया लेकिन साउथ अफ्रीका में जन्मे कीसवेटर (49 बॉल पर 63 रन) और केविन पीटरसन (31 बॉल पर 47 रन) ने दूसरे विकेट के लिए 111 रन जोड़कर ऑस्ट्रेलिया की रही-सही आस भी खत्म कर दी। कीसवेटर ने सात चौके और दो छक्के लगाए, जिससे इंग्लैंड ने 17 ओवर में ही तीन विकेट पर 148 रन बनाकर खिताब अपने नाम किया। पार्टनरों के पटाखे ओपनर माइकल लम का विकेट दूसरे ओवर में ही गंवाने के बाद कीसवेटर और पीटरसन ने टीम पर किसी तरह का दबाव नहीं बनने दिया। शुरू में कीसवेटर ने तेजी दिखाई लेकिन उनके सीनियर साथी ने स्ट्राइक रोटेट करने को तरजीह दी। कीसवेटर ने शेन वॉटसन पर छक्का जड़ने के बाद डिर्क नानेस को निशाना बनाया और उनकी बॉल भी छह रन के लिए भेजी, जबकि 30 रन के निजी स्कोर पर जीवनदान पाने वाले पीटरसन ने शॉन टैट के एक ओवर में चौका और छक्का जड़कर ऑस्ट्रेलियाई आक्रमण को पस्त किया। भेद दिया टारगेट पीटरसन जब हाफसेंचुरी के काफी करीब थे, तब स्टीवन स्मिथ की बॉल बाउंड्री पार पहुंचाने के प्रयास में उन्होंने डेविड वॉर्नर को हवा में लहराता कैच थमाया। उन्होंने चार चौके और एक छक्का लगाया। इसके तुरंत बाद कीसवेटर भी जॉनसन की बॉल पर बोल्ड हो गए। हालांकि कप्तान पाल कॉलिंगवुड (नॉटआउट 12) और इयोन मॉर्गेन (नॉटआउट 15) ने टीम को लक्ष्य तक पहुंचाने में देर नहीं लगाई। कॉलिंगवुड ने वॉटसन पर छक्का और चौका जड़कर स्कोर बराबर किया और फिर मिडविकेट पर एक रन लेकर अपनी टीम को क्रिकेट के वर्ल्ड चैंपियंस की पंक्ति में शुमार किया। हसी का हल्ला इससे पहले रेयान साइडबॉटम से शुरू में ही करारे झटके सहने वाले ऑस्ट्रेलिया ने डेविड हसी (59) की सधी पारी से छह विकेट पर 147 रन का सम्मानजनक स्कोर बनाया। ऑस्ट्रेलिया का स्कोर <ILTIMEX TYPE="D">एक समय</ILTIMEX> तीन विकेट पर आठ रन था, जिसका दबाव उस पर अगले दस ओवर तक बना रहा। लेकिन डेविड हसी ने एक छोर संभाले रख 54 बॉल में दो चौके और इतने ही छक्के लगाकर डेथ ओवरों में तेजी से रन जुटाने का जिम्मा उठाया। इनके अलावा कैमरून वाइट ने 19 बॉल पर 30 और कप्तान माइकल क्लार्क ने 27 रन का योगदान दिया। ऑस्ट्रेलिया ने अंतिम आठ ओवर में 88 रन बनाए।
</TEXT></DOC>