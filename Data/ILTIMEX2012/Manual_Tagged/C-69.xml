<?xml version="1.0" encoding="UTF-8" ?>
<DOC><TEXT>
कम्युनिस्ट नेता ज्योति बसु सक्रिय राजनीति से <ILTIMEX TYPE="D">एक दशक पहले</ILTIMEX> ही रिटायर हो चुके थे। <ILTIMEX TYPE="P">95 साल</ILTIMEX> की उम्र किसी के लिए भी कम नहीं होती। समूचे राजनीतिक स्पेक्ट्रम की ओर से उनके प्रति व्यक्त की जाने वाली श्रद्धांजलियों से जाहिर है कि करीब <ILTIMEX TYPE="P">70 साल</ILTIMEX> का सक्रिय सामाजिक-राजनीतिक जीवन जिसके पीछे हो, उसके भीषण शत्रुओं के मन में भी किस तरह उसके प्रति एक कोमल भाव पनप आता है। लेकिन राजनीतिक दायरे में ज्योति बसु के जाने से जुड़ी तकलीफ का एक अलग मायने भी है। भारतीय राजनीति में जिन दुर्लभ होते जा रहे गुणों का वे प्रतिनिधित्व करते थे, क्या उनमें <ILTIMEX TYPE="D">आज</ILTIMEX> किसी की भी आस्था है? एक बार उन्होंने कहा था- आय एम नॉट अ जेंटलमैन, आय एम अ कम्युनिस्ट। लेकिन इस वाक्य में मौजूद व्यंग्य को एक तरफ रख कर जेंटलमैन शब्द का अगर सिर्फ शाब्दिक अर्थ ग्रहण करें तो <ILTIMEX TYPE="P">सौ-सवा सौ साल</ILTIMEX> पुराने भारत के समूचे राजनीतिक दायरे में उनके जैसे जेंटलमैन, उनके जैसे शालीन राजनेता उंगलियों पर गिनने भर को ही नजर आएंगे। कोलकाता की मिलों में ट्रेड यूनियन करने से लेकर रायटर्स बिल्डिंग में मुख्यमंत्री का पद संभालने तक उन्हें कभी किसी के बारे में अपशब्द बोलते नहीं सुना गया। और तो और, अपने कटुतम विरोधियों के खिलाफ तीखे से तीखे भाषणों और बयानों में भी कभी कोई ऐसी बात कहते नहीं सुना गया, जिसे याद करके बाद में वह उनसे मिलने से कतराए। इसकी तुलना <ILTIMEX TYPE="D">आज</ILTIMEX> एक ही पार्टी में मौजूद नेताओं के एक-दूसरे के प्रति ऑफ द रेकॉर्ड, या कभी-कभी ऑन द रेकॉर्ड बयानों से भी की जाए, तो आसानी से समझ में आ जाता है कि राजनीति में ज्योति बसु के होने का मतलब क्या था। लड़ाई अगर सिद्धांत और विचार की हो तो उसमें व्यक्तिगत कटुता के लिए कोई जगह नहीं होनी चाहिए। लेकिन सार्वजनिक जलसों में तू-तड़ाक और गालियों वाली राजनीतिक भाषा, देख लेने और दिखा देने के तेवर, संसद और विधानसभाओं में माइक, कुर्सियां और जूते चलाने का ऐक्टिविज्म राजनीति का मतलब कुछ और ही हो जाने का संकेत देता है। <ILTIMEX TYPE="P">1977 से लेकर 2003</ILTIMEX> तक ज्योति बसु ने विपक्षी एकता में कमोबेश वही भूमिका निभाई, जो राम मनोहर लोहिया ने '<ILTIMEX TYPE="D">60</ILTIMEX> और जेपी ने '<ILTIMEX TYPE="D">70 के दशक</ILTIMEX> में निभाई थी। इसका आधार पहले गैर-कांग्रेसवाद बना, फिर गैर-बीजेपीवाद, हालांकि कांग्रेस और बीजेपी के मुंहफट नेता भी ज्योति बाबू की राजनीतिक गरिमा से इतने आक्रांत रहते थे कि उनके खिलाफ कोई कड़वी बात उनकी जुबान से नहीं निकलती थी। ज्योति बसु की विदाई के बाद सबसे ज्यादा आत्मालोचना की जरूरत खुद को तीसरी धारा बताने वाली पार्टियों और उनके नेताओं को है, जो करीब <ILTIMEX TYPE="P">तीन दशक</ILTIMEX> तक राजनीति में उनके इतने करीब रह लेने के बाद भी राजनीतिक आचरण के बारे में उनसे कुछ भी सीख नहीं पाए। यदि वे भी बसु की तरह निजी हितों को पीछे रखकर मूल्यों के साथ खड़े होने की राजनीति करें तो <ILTIMEX TYPE="D">आज</ILTIMEX> भी देश को कांग्रेस या फिर बीजेपी के दो ध्रुवों के बीच फंसे रहने की असहायता से बाहर निकाल सकते हैं।
</TEXT></DOC>