<?xml version="1.0" encoding="UTF-8" ?>
<DOC><TEXT>
प्रिय रंजन झा <ILTIMEX TYPE="D">इस साल</ILTIMEX> का ऑस्कर इस मामले में खास रहा कि पहली बार किसी महिला ने बेस्ट डायरेक्टर का अवॉर्ड जीता। ऐसे में यह बात बेहद मायने रखती हैं कि फिल्म डायरेक्शन की फील्ड में भारतीय महिलाएं बहुत पहले अपना सिक्का जमा चुकी हैं। कैथरीन बिगेलो ने ऑस्कर अवॉर्ड पाने वाली पहली महिला डायरेक्टर बनकर इतिहास रच दिया। यह कम आश्चर्य की बात नहीं कि हर मामले में अव्वल पश्चिमी देशों की महिलाओं ने अब तक डायरेक्शन की फील्ड में ऐसा कोई कमाल नहीं किया था कि उन्हें ऑस्कर मिल सके। ऐसे में हम अगर भारतीय संदर्भ की बात करें, तो भारतीय महिला डायरेक्टर्स हॉलिवुड की महिला डायरेक्टरों से काफी आगे दिखती हैं। कम से कम अवॉर्ड जीतने के मामले में तो हम ऐसा कह ही सकते हैं, क्योंकि नैशनल फिल्म अवॉर्ड्स और फिल्म फेयर अवॉर्ड्स वे <ILTIMEX TYPE="D">दशकों</ILTIMEX> से अपने नाम करती आ रही हैं। बांग्ला फिल्मों की चर्चित अभिनेत्री, स्क्रिप्ट राइटर और फिल्मकार अपर्णा सेन ने अपनी संवेदनशील फिल्मों से भारतीय सिनेमा में अपनी खास जगह बनाई है। अपर्णा सेन को '36 चौरंगी लेन' के लिए <ILTIMEX TYPE="D">1981</ILTIMEX> में बेस्ट डेब्यू डायरेक्टर का नैशनल अवॉर्ड मिला था। परोमा, सती, 15 पार्क एवेन्यू सहित अपर्णा ने तमाम बेहतरीन फिल्में बनाई हैं। एक बार फिर <ILTIMEX TYPE="D">2003</ILTIMEX> के नैशनल अवॉर्ड फिल्म समारोह में अपर्णा का जलवा बिखरा। उन्हें उनकी फिल्म 'मिस्टर एंड मिसेज अय्यर' के लिए इंग्लिश कैटगरी में बेस्ट डायरेक्शन का गोल्डन लोटस अवॉर्ड यानी स्वर्ण कमल मिला। इस फिल्म ने विभिन्न कैटगरी में तीन और नैशनल अवॉर्ड जीते। मलयालम फिल्मों की हीरोइन रच चुकीं रेवती ने डायरेक्शन की फील्ड में भी अपना कमाल दिखाया है। उनकी फिल्म 'मित्र-माई फेंड' को लोगों ने खूब सराहा। इस फिल्म के लिए उन्हें बेस्ट डायरेक्शन का नैशनल अवॉर्ड मिला। इस फिल्म की खास बात यह थी कि यह ऑल वुमन क्रू वाली फिल्म थी। यानी फिल्म के सभी काम महिलाओं ने ही निबटाए। 'डांस लाइक अ मैन' बनाकर पामेला रुक्स ने देश-विदेश में खूब नाम कमाया। उसी पामेला को 'मिसेज बिट्टीज चिल्ड्रेन' के लिए इंग्लिश कैटगरी में बेस्ट फिल्म डायरेक्शन का नैशनल अवॉर्ड मिला, तो तमाम लोग हैरान रह गए थे। कथा, चश्मे बद्दूर और दिशा जैसी फिल्में बनाने वालीं सई परांजपे 'स्पर्श' बनाकर भारतीय फिल्म जगत में छा गई थीं। कई विदेशी फिल्म समारोहों में उन्हें काफी सराहना मिली। फिल्म को लोगों ने काफी पसंद किया और <ILTIMEX TYPE="D">1985</ILTIMEX> का बेस्ट डायरेक्टर का फिल्म फेयर अवॉर्ड सई को ही मिला। अगर इन महिला डायरेक्टरों ने अवॉर्ड जीते हैं, तो तमाम ऐसी फिल्म डायरेक्टर भी रही हैं, जिन्होंने काम तो बेहद शानदार किया है, लेकिन बेस्ट डायरेक्टर अवॉर्ड के लिए उनकी झोली अभी भी तरस रही है, खासकर नैशनल अवॉर्ड और फिल्म फेयर जैसे प्रतिष्ठित भारतीय फिल्म अवॉर्ड्स के लिए। इस लिस्ट में हम 'सलाम बॉम्बे' के लिए विदेशों में तमाम अवॉर्ड जीत चुकीं डायरेक्टर मीरा नायर का नाम खास तौर पर ले सकते हैं। कुछ ऐसा ही 'रूदाली' जैसी फिल्म बनाने वालीं कल्पना लाजमी, दीपा मेहता, तनूजा चंद्रा के साथ भी है।
</TEXT></DOC>