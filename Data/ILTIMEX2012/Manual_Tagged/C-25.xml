<?xml version="1.0" encoding="UTF-8" ?>
<DOC><TEXT>
सुरेश उपाध्याय॥ नई दिल्ली भारत में <ILTIMEX TYPE="F">हर साल</ILTIMEX> एक लाख 35 हजार से ज्यादा लोग सड़क हादसों में मारे जाते हैं। इसके अलावा बहुतों की जान गोली लगने, छुरेबाजी और अन्य हादसों में चली जाती है। अगर यह नई तकनीक कामयाब होती है तो शायद इनमें से 90 फीसदी लोगों की जिंदगी बचा पाना आसान हो जाएगा। इस तकनीक का नाम है फ्रीजिंग टेकनीक। वैज्ञानिकों का दावा है, अगर शरीर के टेंपरेचर को 15 से 10 डिग्री सेल्सियस पर लाकर इलाज शुरू किया जाए तो डॉक्टरों को जिंदगी बचाने के लिए <ILTIMEX TYPE="P">एक से तीन घंटे</ILTIMEX> तक का अतिरिक्त <ILTIMEX TYPE="D">समय</ILTIMEX> मिल जाता है। जानवरों पर इसका प्रयोग कामयाब रहा है और अब इसे इंसानों पर आजमाने की तैयारी है। अमेरिका के हार्वर्ड मेडिकल स्कूल और मैसाचूसिट्स जनरल हॉस्पिटल के वैज्ञानिक कहते हैं, शरीर के सामान्य तापमान पर किसी भी गंभीर रूप से घायल शख्स में ऑक्सिजन का स्तर काफी कम हो जाता है, जिससे कोशिकाएं विषैले पदार्थ बनाने लगती हैं। अगर इससे उबरने में कामयाबी नहीं मिली तो <ILTIMEX TYPE="P">चार से पांच मिनट</ILTIMEX> के भीतर दिमाग काम करना बंद कर सकता है। मैसाचूसिट्स जनरल हॉस्पिटल में इस प्रयोग की अगुवाई करने वाले डॉ. हसन आलम का दावा है, नई तकनीक से 90 फीसदी घायलों की जिंदगी बचाई जा सकती है। वैज्ञानिकों के मुताबिक, फ्रीजिंग तकनीक का प्रयोग करने के लिए घायल के शरीर के गर्म खून को निकालते हुए उसमें एक खास ठंडा मिक्सचर पहुंचाया जाता है। इससे कोशिकाओं को पोषण तो मिलता रहता है, मगर शरीर का तापमान कम होने लगता है। तापमान में <ILTIMEX TYPE="F">हर मिनट</ILTIMEX> में 2 डिग्री सेल्सियस की कमी आने लगती है। जरूरत के मुताबिक इसके 15 से 10 डिग्री सेल्सियस तक आने पर मरीज का ऑपरेशन शुरू किया जा सकता है। मिक्सचर को शरीर में तेजी से पहुंचाने के लिए दिल के आसपास की धमनियों को एक पंप से जोड़ दिया जाता है, जो कि दिल का काम संभाल लेता है। वैज्ञानिकों ने पाया, शरीर का तापमान कम होने पर विषैले पदार्थों का बनना तो रुक ही गया, पंप से शरीर के विभिन्न भागों में पोषक मिश्रण पहंुचने से महत्वपूर्ण अंगों को बचाना भी मुमकिन हो गया। डॉ. हसन आलम कहते हैं, इस तकनीक के कारण जीवनरक्षक उपकरणों और एनेस्थीसिया पर निर्भरता भी कम हो जाती है। फ्रीजिंग तकनीक का प्रयोग अभी अमेरिका के कुछ अस्पतालों में दिल के मरीजों के ऑपरेशन में किया जा रहा है। <ILTIMEX TYPE="F">हर घंटे</ILTIMEX> जा रही हैं 14 जानें : विश्व स्वास्थ्य संगठन (डब्ल्यूएचओ) के मुताबिक, दुनिया में <ILTIMEX TYPE="F">हर घंटे</ILTIMEX> <ILTIMEX TYPE="P">25 साल</ILTIMEX> से कम के 40 लोग सड़क हादसों में जान गंवा देते हैं। <ILTIMEX TYPE="D">साल 2008</ILTIMEX> में अकेले भारत में <ILTIMEX TYPE="F">हर घंटे</ILTIMEX> 13 लोगों की मौत सड़क हादसों में हुई, जबकि <ILTIMEX TYPE="D">2009</ILTIMEX> में यह आंकड़ा 14 पर पहुंच गया। चीन के बाद सड़क हादसों में सबसे ज्यादा लोग भारत में ही मारे जाते हैं। यहां <ILTIMEX TYPE="P">साल 2003 से 2008</ILTIMEX> के बीच सड़क दुर्घटनाओं में मरने वालों की संख्या में 40 फीसदी की बढ़ोतरी हुई है। हादसों के लिए शराब और रैश ड्राइविंग को सबसे ज्यादा जिम्मेदार पाया गया है।
</TEXT></DOC>