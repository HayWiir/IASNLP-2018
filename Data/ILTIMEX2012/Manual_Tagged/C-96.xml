<?xml version="1.0" encoding="UTF-8" ?>
<DOC><TEXT>
गुलशन राय खत्री ॥ नई दिल्ली सरकार अब देसी शराब महंगी करने जा रही है। देसी शराब में यह बढ़ोतरी पांच रुपये से लेकर 10 रुपये तक की होगी। इस बार सरकार का तर्क है कि उसकी खरीद चूंकि महंगी हो गई है इसलिए उसे शराब महंगी करनी पड़ रही है। खरीद महंगी होने की वजह से सरकार को भी नुकसान हुआ है। सरकार का मानना है कि दरों में बढ़ोतरी होने से उसे <ILTIMEX TYPE="F">सालाना</ILTIMEX> 22 करोड़ रुपये की अतिरिक्त आमदनी होगी। दिल्ली सरकार के सूत्रों के मुताबिक देसी शराब को महंगा करने के लिए सभी तैयारियां पूरी हो चुकी हैं और उम्मीद है कि <ILTIMEX TYPE="P">अगले एक सप्ताह से दस दिन</ILTIMEX> के भीतर देसी शराब की नई दरें लागू कर दी जाएंगी। दिल्ली सरकार ने शराब के लिए जो प्रस्ताव तैयार किया है, उसके मुताबिक 180 मिली का जो पव्वा अभी 15 रुपये में मिलता है, उसे महंगा करके 20 रुपये किया जाएगा। इसी तरह 375 मि.लि. वाला जो अद्धा अभी 30 रुपये का मिलता है उसकी कीमत बढ़ाकर 35 रुपये की जाएगी। इसी तरह देसी शराब की 750 मि.ली. वाली बोतल की कीमत 60 रुपये से बढ़ाकर 70 रुपये करने का प्रस्ताव है। सूत्रों का कहना है कि देसी शराब की खरीद महंगी होने की वजह से अब उसकी खरीद 181 करोड़ रुपये से बढ़कर 200.50 करोड़ रुपये हो गई है। इस वजह से सरकार को इसी वित्तीय <ILTIMEX TYPE="D">साल</ILTIMEX> में 11.6 करोड़ रुपये का नुकसान हुआ है। दिल्ली सरकार का कहना है कि वह देसी शराब पर अपना मुनाफा एक रुपये से बढ़ाकर 2.10 रुपये करना चाहती है। उसका यह भी तर्क है कि एक रुपये का उसका मुनाफा <ILTIMEX TYPE="D">1994</ILTIMEX> से चल रहा है। ऐसे में इसमें बढ़ोतरी की जानी चाहिए। अगर सरकार के इस प्रस्ताव को मंजूरी मिल जाती है तो इससे आबकारी विभाग को <ILTIMEX TYPE="F">सालाना</ILTIMEX> 22 करोड़ रुपये मिलेंगे। वैसे इससे पहले दिल्ली सरकार ने देसी शराब की कीमतों में <ILTIMEX TYPE="D">पिछले साल 30 सितंबर</ILTIMEX> को बढ़ोतरी की थी। उस वक्त सरकार ने देसी शराब की बोतल की कीमत 50 रुपये से बढ़ाकर 60 रुपये की थी जबकि अद्धे की कीमत 35 से बढ़ाकर 30 और पव्वे की कीमत 13 रुपये से बढ़ाकर 15 रुपये की थी। सूत्रों का कहना है कि इस बढ़ोतरी के लिए कैबिनेट की मंजूरी का इंतजार है। हालांकि इस प्रस्ताव पर <ILTIMEX TYPE="D">सोमवार</ILTIMEX> को ही कैबिनेट ने विचार करना था लेकिन <ILTIMEX TYPE="D">मंगलवार</ILTIMEX> की बैठक में इस पर विचार नहीं हुआ। अब उम्मीद है कि <ILTIMEX TYPE="D">अगले सप्ताह</ILTIMEX> इस प्रस्ताव को कैबिनेट में लाकर उसकी मंजूरी ली जाएगी। गौरतलब है कि आमदनी के लिहाज से आबकारी विभाग सरकार के लिए सोने का अंडा साबित हो रहा है। <ILTIMEX TYPE="D">पिछले साल</ILTIMEX> जहां आबकारी विभाग को शराब की बिक्री से 1025 करोड़ रुपये का राजस्व मिला था, वहीं <ILTIMEX TYPE="D">इस साल</ILTIMEX> यह राजस्व बढ़कर 1261 करोड़ रुपये तक पहुंच चुका है। वैसे भी शराब से होने वाले रेवेन्यू में 23 फीसदी की बढ़ोतरी हो रही है। इसमें से 13 से 15 फीसदी हिस्सा देसी शराब का होता है।
</TEXT></DOC>