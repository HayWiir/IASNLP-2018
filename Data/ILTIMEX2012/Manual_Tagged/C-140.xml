<?xml version="1.0" encoding="UTF-8" ?>
<DOC><TEXT>
रंजीत कुमार नई दिल्ली।। उड़ीसा के समुद्र तट बालासोर से एंटी मिसाइल के परीक्षण के दौरान हमलावर मिसाइल अपने रास्ते से भटक गई, इसलिए बचाव वाली मिसाइल की इंटेलिजेंस प्रणाली ने समझ लिया कि इसे खुद को सक्रिय करने की जरूरत नहीं है। इस परीक्षण से भारत की अडवांस्ड एयर डिफेंस यानी बचाव वाली मिसाइल की नहीं, बल्कि देश में विकसित पृथ्वी मिसाइल की विश्वसनीयता पर सवाल खड़े हो सकते हैं। यहां रक्षा सूत्रों का कहना है कि इस विफलता से भारत के एंटी मिसाइल विकास कार्यक्रम को भी झटका लगा है। इस विफलता से इसके विकास और तैनाती में और देरी होगी। भारत ने एंटी मिसाइल का पहला सफल परीक्षण <ILTIMEX TYPE="D">नवंबर , 2006</ILTIMEX> में किया था। उड़ीसा के बालासोर समुद्र तट पर दुश्मन की मिसाइल को आसमान में ही ध्वस्त करने के लिए जिस अडवांस्ड एयर डिफेंस मिसाइल के परीक्षण की तैयारी की गई थी वह दुश्मन की मिसाइल (पृथ्वी) के समुद्र में गिर जाने की वजह से नहीं छूटी। <ILTIMEX TYPE="D">सोमवार</ILTIMEX> को हुए परीक्षण के बारे में यहां मिसाइल वैज्ञानिकों ने बताया कि दुश्मन की मिसाइल छूटने के <ILTIMEX TYPE="T">20 सेकंड बाद</ILTIMEX> कुछ सिस्टम के ठीक से नहीं काम करने के कारण यह पथ से भटक गई और यह वांछित ऊंचाई तक नहीं पहुंच पाई। 250 किलोमीटर दूर तक मार करने वाली पृथ्वी मिसाइल को दुश्मन की मिसाइल के तौर पर छोड़ा गया था। यहां मिसाइल वैज्ञानिकों ने बताया कि मिशन कंट्रोल सेंटर के कंप्यूटर ने अपने रेडार की मदद से हमलावर मिसाइल के पथ को देखकर समझा कि चूंकि दुश्मन की मिसाइल भटक गई है इसलिए इसे रोकने की जरूरत नहीं है। इसलिए उसने दुश्मन की मिसाइल को समुद्र में स्वत: ही गिरने दिया। हालांकि यह एंटी- मिसाइल की एक खासियत बताई जा रही है, लेकिन हमलावर मिसाइल के पथ से भटकने के कारणों का विश्लेषण किया जाएगा। एंटी मिसाइल का पहला सफल परीक्षण <ILTIMEX TYPE="D">नवंबर , 2006</ILTIMEX> में किया गया था। इसका दूसरा सफल परीक्षण <ILTIMEX TYPE="D">दिसंबर , 2007</ILTIMEX> में किया गया। लेकिन तीसरे सफल परीक्षण में चूंकि हमलावर मिसाइल ही नहीं चली इसलिए अब इसका परीक्षण फिर किया जाएगा। एक पृथ्वी मिसाइल को हमलावर मिसाइल के तौर पर छोड़ा गया था और बचाव वाली एंटी मिसाइल को निर्देश था कि दुश्मन की कोई मिसाइल देखते ही स्वत: सक्रिय हो जाए। लेकिन चूंकि दुश्मन की मिसाइल खुद ही गिरती नजर आई इसलिए एंटी मिसाइल ने अपने म्यान में ही रहना बेहतर समझा। यह एंटी मिसाइल वायुमंडल के भीतर प्रवेश कर चुकी दुश्मन की मिसाइल से निबटने के लिए डिजाइन की गई थी। यदि हमलावर पृथ्वी मिसाइल अपने पथ पर रहती तो 15 किलोमीटर की ऊंचाई पर इससे आसमान में टकराने के लिए यह स्वत: ही छूट जाती। दुश्मन की बलिस्टिक मिसाइल को आसमान में ही मार गिराने के लिए डीआरडीओ के वैज्ञानिकों ने एंडो एटमोसफेरिक मिसाइल का विकास किया है जो वायुमंडल के भीतर 15 किलोमीटर की ऊंचाई पर दुश्मन की मिसाइल को गिराएगी जब कि एक्जो एटमोसफेरिक मिसाइल वायुमंडल से बाहर 80 किलोमीटर की ऊंचाई पर दुश्मन की मिसाइल को गिराने के लिए डिजाइन की गई है।
</TEXT></DOC>