<?xml version="1.0" encoding="UTF-8" ?>
<DOC><TEXT>
दिल्ली सरकार और एमसीडी ने नागरिकों के सहयोग से सफाई अभियान चलाने का फैसला किया है। दिल्ली सरकार <ILTIMEX TYPE="P">6 सितंबर से एक हफ्ते</ILTIMEX> तक विशेष स्वच्छता अभियान चलाएगी। इसके तहत कॉमनवेल्थ गेम्स के आयोजन स्थलों से जुड़ी सड़कों की सफाई की जाएगी। <ILTIMEX TYPE="D">11 सितंबर</ILTIMEX> को एमसीडी विशेष स्वच्छता अभियान चलाएगी जिसमें कई आरडब्ल्यूए, निजी कंपनियां और शैक्षिक संगठन भाग लेंगे। कॉमनवेल्थ गेम्स को सफलतापूर्वक संपन्न कराने की जिम्मेदारी केवल सरकारी एजेंसियों की नहीं है। यह पूरे समाज का दायित्व है। लेकिन हमारे देश में इस तरह के कार्यों में आम आदमी को भागीदार बनाने के प्रयास गंभीरता से नहीं किए जाते। अगर खेल की तैयारियों में नागरिकों को पहले से ही कोई भूमिका सौंपी जाती तो <ILTIMEX TYPE="D">आज</ILTIMEX> स्थिति दूसरी होती। खैर, अब बीती बातों पर सोचने का वक्त नहीं है। अभी कॉमनवेल्थ से जुड़ी सबसे बड़ी चुनौती है डेंगू और स्वाइन फ्लू जैसी बीमारियों से निपटना। <ILTIMEX TYPE="P">सितंबर का महीना</ILTIMEX> वैसे भी दिल्ली के लिए हमेशा कठिन बीतता है। इस दौरान कई तरह की संक्रामक बीमारियां फैलती हैं। इस बार कुछ ज्यादा ही सक्रिय मॉनसून की वजह से दिल्ली में डेंगू के मामले <ILTIMEX TYPE="D">पिछले साल</ILTIMEX> की अपेक्षा ज्यादा आए हैं। लेकिन स्वास्थ्य मंत्री समेत कई लोग यह मानते हैं कि डेंगू का खतरा खेलों की तैयारी की वजह से और ज्यादा बढ़ा। दरअसल डेंगू के ज्यादातर मामले उन्हीं इलाकों से आ रहे हैं जहां पर खेलों के लिए या नगर के सौंदर्यीकरण के लिए अधिक खुदाई हुई है। यमुना में बाढ़ आने के बाद खेलगांव के आसपास पानी जमा हो गया और वहां भी डेंगू मच्छरों के लार्वा पाए गए। कारण चाहे जो भी हों, अभी का <ILTIMEX TYPE="D">समय</ILTIMEX> उनका निदान ढूंढने का है। ऐसे में अकेला रास्ता यही है कि प्रशासन और जनता मिलकर बीमारी फैलने से रोकें ताकि खेलों का आयोजन निर्विघ्न संपन्न हो सके और राजधानी के लोगों के स्वास्थ्य की रक्षा भी हो सके। इस दृष्टि से सफाई की मुहिम में दिल्लीवासियों को जोड़ने की योजना वाकई महत्वपूर्ण है। लेकिन देखना होगा कि यह कहीं रस्म अदायगी न साबित हो और जनता की सक्रियता केवल कॉमनवेल्थ गेम्स तक ही सिमट कर न रह जाए। विशेषज्ञ स्वास्थ्य रक्षा के मामले में, खासकर संक्रामक बीमारियों से निपटने में व्यक्तिगत इलाज से कहीं ज्यादा बड़ी भूमिका सामुदायिक इलाज या कम्युनिटी मेडिसिन की मानते हैं। मलेरिया, डेंगू और चिकनगुनिया जैसी बीमारियों से सुरक्षा मच्छरों के सफाए से ही हासिल हो सकती है, फाइव स्टार अस्पतालों में बेड बुक करा लेने से नहीं। विकसित देशों में कम्युनिटी मेडिसिन <ILTIMEX TYPE="F">दैनिक</ILTIMEX> जीवन का हिस्सा बन चुकी है और इसी के जरिए वहां महामारियों पर विजय पाई गई है। भारत में गांधीजी ने स्वास्थ्य रक्षा के सामूहिक प्रयासों को काफी महत्व दिया था, लेकिन <ILTIMEX TYPE="D">सत्तर के दशक के बाद</ILTIMEX> से यह लगातार कमजोर पड़ता गया। मेडिकल प्राथमिकताओं में बदलाव के अलावा प्रशासन और जनता के बीच बढ़ती दूरी ने भी सामूहिकता के भाव पर गहरा आघात किया है। <ILTIMEX TYPE="D">आज</ILTIMEX> जरूरत है सरकार और जनता के बीच आपसी विश्वास पैदा करने की ताकि सिविक समस्याओं से दोनों मिलकर लड़ सकें।
</TEXT></DOC>