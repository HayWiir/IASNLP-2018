<?xml version="1.0" encoding="UTF-8" ?>
<DOC><TEXT>
हरेंद्र नागर॥ फरीदाबाद शहर में पुरुष, महिलाओं की अपेक्षा ज्यादा संख्या में एड्स की बीमारी के शिकार हैं। <ILTIMEX TYPE="D">पिछले सालों</ILTIMEX> के आंकड़ों पर नजर डालें तो पता चलेगा कि <ILTIMEX TYPE="F">हर साल</ILTIMEX> शहर में एड्स के मरीजों की संख्या में इजाफा हो रहा है। पुरुषों की संख्या ज्यादा एचआईवी के मामले में शहर में सबसे ज्यादा गंभीरता वाली बात यह है कि महिलाओं की अपेक्षा पुरुषों में एचआईवी की बीमारी ज्यादा तेजी से पैर पसार रही है। <ILTIMEX TYPE="P">पिछले 8 सालों</ILTIMEX> के आंकड़ों पर नजर डालें तो महिलाओं की अपेक्षा पुरुषों में तीन गुना ज्यादा एड्स के एचआईवी पॉजिटिव होने के मामले सामने आए हैं। <ILTIMEX TYPE="P">साल 2003 से लेकर साल 2010 नवंबर</ILTIMEX> तक शहर में कुल 139 महिलाएं एड्स का शिकार हुईं हैं, जबकि <ILTIMEX TYPE="P">इन सालों</ILTIMEX> में पुरुषों में यह आंकड़़ा 407 तक जा पहुंची। बल्लभगढ़ सिविल अस्पताल के एड्स काउंसिलर नरेंद्र नागर का कहना है कि पुरुषों में महिलाओं की अपेक्षा ज्यादा एचआईवी के मामले सामने आने का कारण माइग्रेशन है। अधिकतर पुरुष अपने कामकाज के सिलसिले में शहर से बाहर आते जाते रहते हैं। इससे वे सेक्स गर्ल के संपर्क में आते हैं। इससे कई बार उन्हें यह बीमारी लग जाती है। <ILTIMEX TYPE="P">4 सालों</ILTIMEX> में बढ़े मरीज <ILTIMEX TYPE="P">4 सालों</ILTIMEX> में शहर में एड्स के मामले में काफी इजाफा हुआ है। <ILTIMEX TYPE="P">साल 2003 से लेकर साल 2006</ILTIMEX> तक शहर में कुल 121 मरीजों की पहचान की गई। लेकिन इसके बाद के <ILTIMEX TYPE="P">4 सालों</ILTIMEX> में यानी <ILTIMEX TYPE="P">साल 2007 से लेकर साल 2010</ILTIMEX> तक शहर में यह संख्या 400 का आंकड़ा पार कर गई। इस तरह इन <ILTIMEX TYPE="P">पिछले 4 सालों</ILTIMEX> में शहर में कुल 425 मरीजों की पहचान की गई है। दूसरी ओर <ILTIMEX TYPE="D">साल 2005</ILTIMEX> तक महिलाओं में एचआईवी पॉजिटिव होने के 10 मामले भी सामने नहीं आ पाए थे, वहीं <ILTIMEX TYPE="D">साल 2010</ILTIMEX> में यह संख्या 40 तक जा पहुंची। स्वास्थ्य विभाग के प्रयास एड्स कंट्रोल करने के लिए जिला स्वास्थ्य विभाग द्वारा कई प्रोग्राम चलाए जा रहे हैं। इनमें गर्भवती महिलाओं में एड्स की जांच, टीबी के मरीजों की एड्स की जांच, ट्रक ड्राइवरों में एड्स की जांच और उन्हें कंडोम आदि देना इसके अलावा शहर में जगह-जगह कैंप लगाकर लोगों को जागरूक करना आदि शामिल है। लेकिन जिला स्वास्थ्य विभाग की ओर से चलाए जा रहे इन प्रोग्रामों में सुस्ती रहती है। शहर में जागरूकता के नाम पर सरकारी अस्पतालों और स्टेशनों पर एड्स के बोर्ड लगाकर कार्य की इतिश्री मान ली गई है। वहीं जगह जगह कैंप लगाकर लोगों को जागरूक करने का अभियान केवल स्कूल कॉलेजों तक सिमट कर रह गया है। ट्रक ड्राइवरों को जागरूक करने और उन्हें कंडोम बांटे जाने के लिए भी शहर में ज्यादा कुछ नहीं हुआ है और यह अभियान भी स्वास्थ्य विभाग में कर्मियों की कमी की भेंट चढ़ गया है। सीएमओ डॉ . रामेंद्र सिंह का कहना है कि लोगों को जागरूक बनाने के लिए कैंपेन चलाए जा रहे हैं। <ILTIMEX TYPE="D">पिछले साल</ILTIMEX> से काउंसलिंग की संख्या में भी इजाफा हुआ है। जहां तक ट्रीटमेंट की बात है तो मरीजों को पीजीआई रोहतक रेफर किया जाता है।
</TEXT></DOC>