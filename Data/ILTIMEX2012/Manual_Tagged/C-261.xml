<?xml version="1.0" encoding="UTF-8" ?>
<DOC><TEXT>
रीतेश पुरोहित नई दिल्ली।। दिल्ली हाई कोर्ट के निर्देशों को ताक पर रखकर कई संरक्षित इमारतों के आसपास अवैध कंस्ट्रक्शन जारी है। कोर्ट ने संरक्षित इमारतों के 100 मीटर के दायरे में किसी भी तरह के निर्माण पर रोक लगा रखी है। साउथ एक्स. पार्ट-2 में ऐतिहासिक मस्जिद मोठ के पास इसी तरह का निर्माण होने के बाद भारतीय पुरातत्व सर्वेक्षण (एएसआई) के दिल्ली सर्कल ने एफआईआर दर्ज कराई है। इसके बाद कुछ जगहों पर काम रुक गया है लेकिन पुलिस के रवैए को देखते हुए अधिकारियों को सुधार की कोई उम्मीद नहीं है। एएसआई सूत्रों का कहना है कि मस्जिद के 100 मीटर के प्रतिबंधित क्षेत्र में करीब चार जगह कंस्ट्रक्शन का काम चल रहा है। मस्जिद के मुख्य दरवाजे के बगल की जगह पर फर्श डाला जा चुका है और टीन शेड भी लगे हैं। सूत्रों ने बताया कि इस जगह पर पहले मलबा डाला जाता था, लेकिन संबंधित व्यक्ति ने मलबा हटाने के नाम पर कंस्ट्रक्शन किया। इसके बाद डिपार्टमेंट ने पुलिस में शिकायत की, लेकिन अभी तक कार्रवाई नहीं हुई। प्रतिबंधित क्षेत्र में इसके अलावा दो बहुमंजिला इमारतों का काम भी चल रहा था। एफआईआर दर्ज होने के बाद पुलिस और एमसीडी ने <ILTIMEX TYPE="D">कुछ दिनों पहले</ILTIMEX> इन दोनों जगहों पर कंस्ट्रक्शन रुकवा दी। एएसआई दिल्ली सर्कल के एक आला अधिकारी ने बताया कि हमें इस बात की उम्मीद नहीं है कि <ILTIMEX TYPE="P">आने वाले समय</ILTIMEX> पर इन बिल्डिंगों पर आगे काम नहीं होगा। उन्होंने बताया कि हमारी शिकायत पर पुलिस और संबंधित सिविक एजेंसी वहां आकर काम रुकवा देती है लेकिन <ILTIMEX TYPE="D">कुछ समय बाद</ILTIMEX> काम फिर शुरू हो जाता है। एफआईआर दर्ज कराने के बाद हमारी भूमिका खत्म हो जाती है। संबंधित एजेंसी और पुलिस ही इस पर कोई एक्शन ले सकती है, लेकिन आपसी मिलीभगत से सब चलता रहता है। <ILTIMEX TYPE="D">पिछले साल</ILTIMEX> <ILTIMEX TYPE="D">19 दिसंबर</ILTIMEX> को ऐसे ही एक मामले में दिल्ली हाई कोर्ट ने किसी भी संरक्षित स्मारक के 100 मीटर के दायरे में कंस्ट्रक्शन की अनुमति देने पर एएसआई की खिंचाई की थी और नोटिस जारी करने को कहा था। असामाजिक तत्वों का अड्डा लोदी वंश के शासक सिकंदर लोदी के मंत्री मियां भुवा ने <ILTIMEX TYPE="P">16वीं सदी के शुरुआती सालों</ILTIMEX> में इस मस्जिद का निर्माण कराया था, लेकिन अब यहां असामाजिक तत्व हर वक्त डेरा डाले रहते हैं। कुछ लोग यहां जुआ खेलते हैं और <ILTIMEX TYPE="D">रात</ILTIMEX> में आकर शराब भी पीते हैं। एएसआई कर्मचारी के मना करने पर उसे धमकाते हैं। इस संरक्षित स्मारक पर कोई रेलिंग भी नहीं लगी है। लोग इसकी दीवारों पर टॉयलेट करते हैं और इससे सटाकर कार पार्क करते हैं। पास ही कूड़े का ढेर लगा होता है। तीन गुंबद वाली यह मस्जिद लोदी वंश की स्थापत्य कला का बेहतरीन नमूना है। बताया जाता है कि सिकंदर लोदी ने मियां भुवा को मोठ का एक दाना दिया था। मियां भुवा ने इस एक दाने से कई दाने उगाए और फिर इन और दानों से बहुत बड़ी मात्रा में फसल पैदा की। इस फसल से कमाए गए पैसे से इस मस्जिद का निर्माण हुआ।
</TEXT></DOC>