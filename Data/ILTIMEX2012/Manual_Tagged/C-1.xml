<?xml version="1.0" encoding="UTF-8" ?>
<DOC><TEXT>
गुलशन राय खत्री नई दिल्ली।। दिल्ली सरकार ने अब दिल्ली नगर निगम के लिए नया एक्ट तैयार करने के लिए एक्सपर्ट कमिटी का गठन कर दिया है। यह कमिटी <ILTIMEX TYPE="P">अगले 6 महीने</ILTIMEX> में बदले हुए हालात को देखते हुए दिल्ली नगर निगम के नए ऐक्ट का ड्राफ्ट तैयार करेगी। सरकार का मानना है कि चूंकि संविधान के मुताबिक दिल्ली नगर निगम के नए ऐक्ट बनाने का अधिकार राज्य सरकार के पास है इसलिए वह इस ऐक्ट को बना सकती है। यानी अब नए ऐक्ट के तहत सरकार सीधे तौर पर नगर निगम को अपने कंट्रोल में ला सकती है। हालांकि इसके लिए उसे अभी केंद्र सरकार से भी जद्दोजहद करनी पड़ सकती है। ड्राफ्ट तैयार करने के लिए बनी कमिटी का चेयरमैन भारत सरकार के शहरी विकास मंत्रालय के पूर्व जॉइंट सेक्रेटरी के. धर्मराजन को बनाया गया है। इसके अलावा अर्बन पॉलिसी एक्सपर्ट आर. एम. कपूर, प्लानिंग कमिशन में शहरी विकास विभाग के लिए पूर्व कंसलटेंट बी. एन. सिंह और दिल्ली सरकार में शहरी विकास विभाग के पूर्व कंसलटेंट आर. डी. गुप्ता को सदस्य बनाया गया है। दिल्ली के चीफ सेक्रेटरी राकेश मेहता ने इस सिलसिले में <ILTIMEX TYPE="D">26 फरवरी</ILTIMEX> को औपचारिक तौर पर आदेश जारी कर दिए हैं। इनमें कहा गया है कि इस एक्सपर्ट कमिटी को अपनी रिपोर्ट <ILTIMEX TYPE="P">छह महीने</ILTIMEX> में फाइनल करनी होगी। इस कमिटी से यह भी कहा गया है कि वह एनडीएमसी के बाहरी हिस्से के लिए नया डीएमसी ऐक्ट का ड्राफ्ट तैयार करे। कमिटी से कहा गया है कि वह चाहे तो इस बारे में किसी भी एक्सपर्ट की सलाह या सहायता ले सकती है। इसके अलावा वह चाहे तो विभिन्न कमिटियों की सिफारिशों का भी अध्ययन कर सकी है। इसके अलावा उसे दिल्ली नगर निगम और दिल्ली सरकार के सचिवों या अन्य अधिकारियों से भी सलाह लेने की छूट होगी। इस कमिटी का गठन, <ILTIMEX TYPE="D">3 फरवरी</ILTIMEX> को कैबिनेट बैठक में लिए गए फैसले (नंबर 1612 ) के तहत किया गया है। दरअसल, अभी जो नगर निगम ऐक्ट है, वह संसद से पारित है। इस ऐक्ट में ज्यादातर अधिकार केंद्र सरकार के पास हैं। लेकिन अब दिल्ली सरकार का तर्क है कि जिस वक्त यह एक्ट बना था, तब दिल्ली में राज्य सरकार नहीं थी। इस वजह से दिल्ली नगर निगम पर केंद्र का ही अधिकार रहा। लेकिन दूसरे राज्यों में नगर निगम, राज्य सरकार के मातहत आते हैं। अब चूंकि दिल्ली में भी राज्य सरकार है, ऐसे में नगर निगम दिल्ली सरकार के अधीन ही होना चाहिए। दिल्ली सरकार का कहना है कि जब राज्य सरकार के पास नया नगर निगम ऐक्ट बनाने का ही अधिकार है तो केंद्र सरकार से आधे अधूरे अधिकार लेने की बजाय पूरा ऐक्ट ही नए सिरे से मौजूदा परिस्थितियों के अनुरूप तैयार कर लिया जाए। गौरतलब है कि ऐक्ट बनाने की यह कवायद तब शुरू की गई, जब केंद्र सरकार ने पहले नगर निगम ऐक्ट के तहत दिल्ली सरकार को 23 अधिकार देने का फैसला किया लेकिन बाद में उनमें भी कटौती करके दिए जाने वाले अधिकारों की तादाद 17 कर दी।
</TEXT></DOC>