<?xml version="1.0" encoding="UTF-8" ?>
<DOC><TEXT>
पूनम पाण्डे नई दिल्ली।। एक वक्त था जब रिटायरमेंट नजदीक आते देख लोग अपना घर लेने की सोचते थे, लेकिन यंग इंडिया की यंग जेनरेशन ने इस सोच को बदल कर रख दिया है। अब यूथ नौकरी लगते ही सबसे पहले अपना घर लेने की सोचने लगे हैं। वे सिर्फ ऐसा सोच ही नहीं रहे हैं बल्कि अपने इस सपने को साकार भी कर रहे हैं। अब घर लेने की उम्र घटकर <ILTIMEX TYPE="P">25- 30 वर्ष</ILTIMEX> हो गई है जो <ILTIMEX TYPE="D">दो दशक पहले</ILTIMEX> तक 50-55 हुआ करती थी। नए-नए हाउसिंग प्रोजेक्ट्स आ रहे हैं और यूथ उन्हें हाथों-हाथ ले रहे हैं। हाल ही में एनसीआर में जितने भी हाउसिंग प्रोजेक्ट्स आए हैं उनमें घर बुक कराने वालों में यूथ की संख्या अच्छी-खासी है। लगभग हर प्रोजेक्ट में यूथ की हिस्सेदारी पहले के मुकाबले डबल से भी अधिक हो गई है। <ILTIMEX TYPE="D">आज</ILTIMEX> का यूथ काफी एंबिशस है वह सब कुछ जल्दी हासिल कर लेना चाहता है और उसके पास मौके भी हैं। इनवेस्ट शॉपे के सीईओ आशीष कपूर कहते हैं कि अब हाउसिंग लोन मिलना बेहद आसान हो गया है और लोन देने वाली संस्थाएं भी बढ़ी हैं। अगर <ILTIMEX TYPE="D">दो दशक पहले</ILTIMEX> की बात करें तो तब के मुकाबले इंटरेस्ट रेट भी कम हुआ है जिससे घर लेना अफोर्डेबल हुआ है। मिडल क्लास की इनकम भी बढ़ी है और यूथ को मिलने वाली सैलरी भी अच्छी हुई है। वह जब नौकरी जॉइन करते हैं तो इतनी सैलरी मिलती है कि <ILTIMEX TYPE="P">एक-दो साल</ILTIMEX> में घर खरीदने के लिए डाउन पेमेंट का इंतजाम कर आसानी से ईएमआई चुका सकें। इसके साथ अवेयरनेस भी बढ़ी है कि जब लोन लेकर अपना घर खरीदा जा सकता है तो क्यों बूढे़ होने का इंतजार करें। वह कहते हैं कि <ILTIMEX TYPE="P">पिछले कुछ सालों</ILTIMEX> में देखें तो प्रॉपर्टी मार्केट ने बहुत अच्छा किया है। इसलिए अब यूथ इसमें इनवेस्ट भी कर रहा है। एसोटेक लिमिटेड के एमडी संजीव श्रीवास्तव कहते हैं कि यूथ इनवेस्टमेंट को लेकर बेहद गंभीर हुए हैं। वह समय -समय पर अपना पोर्टफोलियो बेहतर करना चाहते हैं। हाउसिंग सालाना 6 से 8 पर्सेंट का मुनाफा देती है साथ ही टैक्स बेनिफिट भी, इसलिए यूथ इस ऑप्शन को ज्यादा एक्सप्लोर कर रहे हैं। हाउसिंग फाइनैंस कंपनियां भी यूथ को प्रफरेंस देती है क्योंकि उनकी एंप्लॉयमेंट लाइफ लंबी होती है। बच्चे <ILTIMEX TYPE="F">आजकल</ILTIMEX> अपनी पैरंटल प्रॉपर्टी से बाहर निकल रहे हैं और अपना खुद का घर चाहते हैं। <ILTIMEX TYPE="D">पिछले दशक</ILTIMEX> के मुकाबले सभी क्षेत्रों में सैलरी लगभग डबल हो गई है। पर्सनल यूज के लिए प्रॉपर्टी खरीदने वालों में अब ज्यादातर <ILTIMEX TYPE="P">30- 38 साल</ILTIMEX> के होते हैं जबकि <ILTIMEX TYPE="D">20 साल पहले</ILTIMEX> बड़ी संख्या <ILTIMEX TYPE="P">55- 58 साल</ILTIMEX> के लोगों की होती थी। एक प्राइवेट बैंक के अधिकारी ने बताया कि हाउस लोन लेने वालों का बड़ा हिस्सा <ILTIMEX TYPE="P">30- 35 साल</ILTIMEX> के युवाओं का है। इससे कम उम्र के भी युवा घर के लिए लोन ले रहे हैं। <ILTIMEX TYPE="D">10 साल पहले</ILTIMEX> तक यह स्थिति नहीं थी तब मिडल एज के लोग ज्यादा लोन लेते थे लेकिन अब युवाओं ने बाजी मार ली है।
</TEXT></DOC>