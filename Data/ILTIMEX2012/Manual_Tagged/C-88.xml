<?xml version="1.0" encoding="UTF-8" ?>
<DOC><TEXT>
जवां सपनों की जीत शकील अख्तर॥ नई दिल्ली : यह खबर किसी एक राज्य में जीत या हार की नहीं है। यह खबर उस जवां भारत की है, जो नए भविष्य के सपने देख रहा है। देश भर में यह हुआ और अब बिहार की बारी थी। सबसे पिछड़े राज्य बिहार में नीतीश कुमार ने अपने पहले कार्यकाल में इन जवां सपनों को पंख दिए और उन्हें पूरा करने का रोडमैप पेश किया। अब जनता ने उन्हें ऐसी जीत गिफ्ट की है, जिसकी वे उम्मीद भी नहीं कर रहे थे। नीतीश के नेतृत्व में एनडीए को दो-तिहाई बहुमत मिल गया है। चुनाव में एनडीए गठबंधन में कमजोर कड़ी मानी जाने वाली बीजेपी का प्रदर्शन आश्चर्यजनक ढंग से अपने सहयोगी जेडी (यू) से भी अच्छा रहा है। लालू प्रसाद और रामविलास पासवान के गठबंधन की ताकत बुरी तरह सिमट गई है। कांग्रेस का तो लगभग सफाया हो गया है। बिहार विधानसभा में इस बार किसी दल को विपक्ष के नेता की हैसियत नहीं प्राप्त होगी, क्योंकि कोई भी विपक्ष दल 243 सदस्यों वाले विधानसभा में विपक्ष के नेता का दर्जा प्राप्त करने के लिए 25 सीटों के जादुई अंक को हासिल नहीं कर पा रहा है। नई सरकार <ILTIMEX TYPE="D">शुक्रवार</ILTIMEX> को शपथ लेगी। नीतीश की शानदार जीत देश की राजनीति में कई पॉजिटिव बदलावों की शुरुआत कर सकती है। उत्तर भारत की राजनीति में <ILTIMEX TYPE="P">दो दशकों</ILTIMEX> से सामाजिक न्याय का सिद्धांत चल रहा था। लालू प्रसाद सामाजिक न्याय के पुराने आधार से चिपके रहे। लेकिन नीतीश ने इसकी सीमाएं समझीं। वह सामाजिक न्याय को महादलित जातियों तक ले गए। उन्होंने इसमें विकास, सुरक्षा और प्रगतिशील रवैया शामिल करके बाकी राजनीतिक दलों के सामने एक बड़ी लकीर खींच दी है। आने वाली राजनीति में नीतीश का बिहार मॉडल एक पैमाना बन सकता है। अपनी तमाम संभावनाओं और महान <ILTIMEX TYPE="P">अतीत</ILTIMEX> के बावजूद बिहार का छवि जातिवादी राजनीति की हो गई थी। लालू ने इसे <ILTIMEX TYPE="P">15 साल</ILTIMEX> तक दोहा। <ILTIMEX TYPE="D">पांच साल पहले</ILTIMEX> जब नीतीश पहली बार मुख्यमंत्री बने तो उनकी ताकत भी पिछड़े वर्ग की राजनीति ही थी। मगर नीतीश ने समाज के सभी वर्गों को, खास तौर से सबसे दलित और शोषित तबकों के सरोकारों से जुड़ने की कोशिश की। यही नहीं मुसलमानों में उन्होंने पसमांदा समाज (मुसलमानों में छोटी जातियों) को अपने साथ जोड़ा। इन चुनावों में केवल जेडी (यू) को ही नहीं, बल्कि नीतीश के नाम पर बीजेपी के उम्मीदवारों को भी मुसलमान वोट मिले। महिला शक्ति को पहचानते हुए नीतीश ने अपने दल जेडी (यू) के खिलाफ जाकर संसद और विधानसभाओं में एक-तिहाई महिला आरक्षण का समर्थन किया था। महिलाओं ने विधानसभा में नीतीश का उधार मय ब्याज के चुका दिया। जीत के बाद खास तौर पर महिलाओं को धन्यवाद देते हुए नीतीश ने माना कि उनका योगदान पुरुषों से ज्यादा रहा। बात बनाने का दौर खत्म हो गया है। लोगों में जागृति आई है , वो अपनी कहानी लिखेंगे। ये चुनाव ने नई कहानी लिखी है। इसका असर बिहार के बाहर भी होगा। - नीतीश कुमार
</TEXT></DOC>