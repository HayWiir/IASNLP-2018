<?xml version="1.0" encoding="UTF-8" ?>
<DOC><TEXT>
प्रमुख संवाददाता ॥ गाजियाबाद मेरठ के रिटायर्ड कर्नल द्वारा लग्जरी गाडि़यों को चुराकर उन्हें सैन्य अफसरों को बेचने का मामला लगातार खुल रहा है। जांच में पुलिस को पता लगा है कि कर्नल ने न सिर्फ प्राइवेट गाडि़यों को चुरवाकर उनके नकली पेपर तैयार कर बेचे थे , बल्कि सेना की भी कई गाडि़यां भी चोरी करवाई थीं। इधर कई और सीनियर सैन्य अफसरों के नाम भी इन चोरी की गाडि़यों को खरीदने में सामने आ रहे हैं। कई ने तो अपनी गाडि़यों को खुद ही सौंपने के लिए पुलिस से संपर्क भी करना शुरू कर दिया है। एसओजी ने <ILTIMEX TYPE="D">शनिवार</ILTIMEX> ( <ILTIMEX TYPE="D">15 मई</ILTIMEX> ) को मुरादनगर में चोरी की वर्ना गाड़ी को पकड़ा था। इसमें सवार नगद नारायण ( छपरा बिहार ) ने पुलिस को बताया था कि लग्जरी गाडि़यों को चुराने वाले गैंग का सरगना मेरठ का रिटायर्ड कर्नल एम . पी . सिंह है। वही झारखंड के जमशेदपुर से आरटीओ से फर्जी पेपर बनवाता है। बाद में इन महंगी गाडि़यों को औने - पौने दामों में सेना के अफसरों को बेच दिया जाता है। इसके बाद पुलिस ने 11 लग्जरी गाडि़यां बरामद की थीं। इन गाडि़यों को खुद सैन्य अफसरों ने ही पुलिस को सौंपा था , जबकि कुल 160 गाडि़यांे के बारे में पुलिस को पता लगा है। इधर पुलिस को जानकारी लगी है कि मेरठ छावनी समेत कई अन्य जगहों से सेना की गाडि़यां चोरी हुई थीं। इनकी चोरी करवाने में भी कर्नल का ही हाथ था। बाद में इन गाडि़यों के प्राइवेट नंबर लेकर उन्हें सैन्य अफसरों को बेच दिया गया। इधर , बताया गया है कि यह मामला सेना क्षेत्र में भी काफी चर्चा का विषय बना हुआ है। कई और सैन्य अफसरों ने भी पुलिस से संपर्क साधना शुरू कर दिया है। इन लोगों ने भी कर्नल एम . पी . सिंह के थ्रू गाडि़यां खरीदी थीं। वे गाडि़यों को खुद ही पुलिस के सुपुर्द करने के लिए तैयार हो गए हैं। इधर जांच कर रही पुलिस को यह समझ नहीं आ रहा है कि सैन्य अफसरों से गाडि़यां अगर बरामद दिखाए तो फिर उन अफसरों के खिलाफ चोरी की गाडि़यां खरीदने के मामले में कार्रवाई किस तरह से संभव होगी। हालांकि खुद एसएसपी रघुवीर लाल का कहना है कि अभी तक जांच में यह पता लगा है कि अधिकारियों ने गाडि़यां सस्ते में तो खरीदी थी , लेकिन उन्हें यह नहीं पता था कि वे चोरी की हैं। पुलिस के निशाने पर जमशेदपुर आरटीओ के कई कर्मचारी सैन्य अफसरों को चोरी की गाडि़यां बेचने के मामले में पुलिस के निशाने पर जमशेदपुर ( टाटानगर ) के आरटीओ डिपार्टमेंट के कई कर्मचारी हैं। इन लोगों के रिटायर्ड कर्नल और उनके नेटवर्क से जुड़े लोगों से नजदीकी संबंध थे। आरोप है कि ये गाडि़यों के नकली पेपर तैयार करने के बदले में 40 हजार रुपये तक वसूलते थे। पुलिस उनसे पूछताछ करने की तैयारी कर रही है। इसके लिए जमशेदपुर पुलिस से भी संपर्क किया गया है। जिससे वहां की पुलिस से पूछताछ में मदद ली जा सके।
</TEXT></DOC>