<?xml version="1.0" encoding="UTF-8" ?>
<DOC><TEXT>
रामेश्वर दयाल नई दिल्ली ।। करीब <ILTIMEX TYPE="D">20 साल पहले</ILTIMEX> उस रिक्शे वाले ने पुरानी दिल्ली के चांदनी चौक इलाके में एमसीडी की एक जमीन पर कब्जा किया। जमीन को उसने रिक्शों के गोदाम और वर्कशॉप के रूप में इस्तेमाल किया। इस कमाई से उसने अपने दो बेटों को वकील बना दिया और जब एमसीडी ने इस जमीन को कोर्ट से छुड़वाने की कोशिश की तो उसके वकील बेटों ने एमसीडी की ऐसी तैसी कर अपने बाप की मेहनत का हक अदा किया। इस आदमी ने हर जगह ऐसी सेटिंग कर रखी थी कि एमसीडी को इस जमीन को पाने के लिए छठी का दूध याद आ गया। लेकिन भला हो कोर्ट का, आखिर एमसीडी को करोड़ों रुपये की यह जमीन वापस मिल ही गई। अब इस जमीन पर गार्ड बैठा दिए गए हैं। चांदनी चौक के फौव्वारा चौक से कौड़िया पुल की ओर जाएंगे तो हरदयाल लाइब्रेरी के पास और थाने के सामने एमसीडी की <ILTIMEX TYPE="P">सालों</ILTIMEX> पुरानी करीब 250 वर्गमीटर की एक जमीन थी। करीब <ILTIMEX TYPE="D">20 साल पहले</ILTIMEX> चांदनी चौक के एक कटरे में रहने वाले बाशिंदे की नजर इस जमीन पर पड़ी और उसने इस पर कब्जा कर लिया। विशेष बात यह है कि पास ही में थाना और सामने एमसीडी का हेडक्वॉर्टर है। लेकिन इस कब्जे पर किसी की नजर नहीं पड़ी। उस व्यक्ति ने वहां रिक्शों का गोदाम बना लिया और वहां से सैकड़ों रिक्शों को संचालित करने लगा। वहां उसने रिक्शों की वर्कशॉप भी खोल ली। चूंकि पुरानी दिल्ली का इलाका है तो पूरे इलाके में उसके रिक्शे चलने लगे। कभी किसी ने विरोध भी किया तो उसने पुरानी दिल्ली की कारीगरी से इस विरोध को दबा दिया। यह व्यक्ति खासा समझदार था। उसे पता था कि कभी न कभी एमसीडी करोड़ों रुपये की इस जमीन को छुड़ाने का जतन करेगी, इसलिए उसने रिक्शों की कमाई से अपने दो बेटों को वकील बना डाला। एमसीडी ने <ILTIMEX TYPE="D">कुछ साल पहले</ILTIMEX> जब कोर्ट में मुकदमा डाला तो उसके बेटों ने कोर्ट में ऐसे ऐसे तर्क दिए कि कोर्ट को मजबूर होकर करोड़ों रुपये की इस जमीन पर स्टे देना पड़ा, जिससे उसका धंधा दिन दोगुना रात चौगुना चलने लगा। करीब <ILTIMEX TYPE="D">5 साल पहले</ILTIMEX> एमसीडी के आला अफसरों ने जब हाई कोर्ट में मुकदमा डाला तो रिक्शा वाले के वकील बेटों ने तारीख पर तारीख लेकर एमसीडी की नाक में दम किया और बाप को वकील बनाने का नमक अदा किया। लेकिन इस बार एमसीडी के अफसर अड़ गए और उन्होंने पुराने दस्तावेज खंगालकर उसे कोर्ट में दाखिल कर दिया। <ILTIMEX TYPE="P">पिछले कई दिनों</ILTIMEX> तक कोर्ट में खासी जिरह होती रही और रिक्शा वाले के बेटे तर्क पर तर्क देते रहे। लेकिन कोर्ट को पता चल चुका था जमीन वाकई एमसीडी की है और <ILTIMEX TYPE="D">गुरुवार</ILTIMEX> को एमसीडी को वह जमीन आखिर मिल ही गई। एमसीडी के एक आला अधिकारी के अनुसार <ILTIMEX TYPE="D">रात</ILTIMEX> को उस जमीन से सारा कबाड़ निकालकर बाहर फेंक दिया गया और वहां पर गार्ड बैठा दिए गए। अब इस जमीन का सदुपयोग करने की कवायद शीघ्र शुरू कर दी जाएगी।
</TEXT></DOC>