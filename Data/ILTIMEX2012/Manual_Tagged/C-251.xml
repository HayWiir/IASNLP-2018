<?xml version="1.0" encoding="UTF-8" ?>
<DOC><TEXT>
मनीष अग्रवाल॥ नई दिल्ली प्याज की कीमतों पर अंकुश लगाने के लिए दिल्ली सरकार ने आजादपुर मंडी में 123 स्थानों पर छापे तो मारे, लेकिन होलसेल से कई गुना अधिक कीमत पर प्याज बेचने वाले रिटेलरों को काबू में करने के लिए सरकार के पास कोई पॉलिसी नहीं है। इस बीच कई जगहों पर रिटेलरों ने टमाटर के रेट बढ़ाने शुरू कर दिए हैं, जबकि होलसेल में न तो इसकी कीमतें बढ़ रही हैं और न ही आवक पर असर पड़ा है। आजादपुर मंडी में <ILTIMEX TYPE="D">बुधवार</ILTIMEX> को प्याज की होलसेल कीमत 10 से 37.50 रुपये प्रति किलो रहीं, लेकिन रिटेल में यह 50 से 70 रुपये किलो तक बेची गई। व्यापारियों का कहना है कि इसमें से 30 रुपये से ऊपर की कीमत वाली प्याज बड़े-बड़े होटल और रेस्टोरेंट आदि के लिए सप्लाई हुई। 70 फीसदी प्याज 10 से 25 रुपये प्रति किलो वाली बिकी। इससे स्पष्ट है कि रिटेल में प्याज होलसेल की तुलना में कितनी अधिक कीमत पर बेची गई। इस मामले मंे दिल्ली सरकार के खाद्य एवं आपूर्ति मंत्री हारून यूसुफ ने साफ किया कि सब्जियों के मामले में अभी तक रिटेलरों पर अंकुश लगाने के लिए सरकार के पास कोई नीति या कानून नहीं है। हां, जमाखोरों और होलसेलरों के लिए एंटी होल्डिंग एक्ट या फिर एपीएमसी एक्ट के तहत कार्रवाई जरूर की जा सकती है। इसमें आरोपी के ऊपर आपराधिक मुकदमा दर्ज होने सहित उसकी गिरफ्तारी और माल जब्त किया जा सकता है। <ILTIMEX TYPE="D">बुधवार</ILTIMEX> को रिटेल में 50 रुपये प्रति किलो की प्याज ऐसी बेची गई जो बेहद छोटी प्याज थी। इससे थोड़ी बढि़या 60 और 70 रुपये बिकी। मजे की बात यह है कि आजादपुर होलसेल मंडी के ठीक बाहर सलाद में प्रयोग होने वाली प्याज 70 रुपये और इससे नीचे वाली प्याज 60 रुपये बिकी। सूत्रों ने बताया कि रिलायंस फ्रेश के कृष्णा नगर और लाजपतनगर स्टोर में प्याज 60 से 64 और गांधी नगर वाले स्टोर में 55 से 60 रुपये प्रति किलो प्याज बेची गई। यहीं मदर डेरी के हौजखास स्थित सफल बूथ से 65 से 70 रुपये प्रति किलो प्याज बेची गई। <ILTIMEX TYPE="D">बुधवार</ILTIMEX> को आजादपुर मंडी में <ILTIMEX TYPE="D">मंगलवार</ILTIMEX> की तुलना में करीब 850 मीट्रिक टन अधिक प्याज आई। इनमें से तीन ट्रक प्याज पाकिस्तान से भी आई है। आजादपुर मंडी मंे प्याज के होलसेल व्यापारी राजेंद्र शर्मा का कहना है कि <ILTIMEX TYPE="D">एक-दो दिन बाद</ILTIMEX> से पाकिस्तान से आ रही प्याज यहां आनी बंद हो जाएगी, क्योंकि पाकिस्तान से जो प्याज दिल्ली लाई जा रही है उसकी यहां कीमत 36 से 38 रुपये पड़ रही है। बहरहाल, होलसेल में प्याज की कीमतें कम होने लगी हैं। इसलिए पंजाब और दिल्ली के जो व्यापारी पाकिस्तान से प्याज का आयात कर रहे हैं, उन्होंने इसमें रुचि दिखानी बंद कर दी है। <ILTIMEX TYPE="D">बुधवार</ILTIMEX> को जो प्याज पाकिस्तान से चली है बस वही प्याज यहां आएगी। उन्होंने बताया कि <ILTIMEX TYPE="P">एक-दो दिन</ILTIMEX> में प्याज की कीमतों में थोड़ी और कमी हो सकती है लेकिन इसकी कीमत में बहुत अधिक कमी आने की उम्मीद नहीं है।
</TEXT></DOC>