<?xml version="1.0" encoding="UTF-8" ?>
<DOC><TEXT>
राजश्री प्राडक्शन की अगली पीढ़ी भी फिल्म निर्देशन के क्षेत्र में कदम रख चुकी हैं। सूरज बड़जात्या की भांजी विधि कासलीवाल 'इसी लाइफ में' के जरिए फिल्म डायरेक्शन में डेब्यू कर रही हैं। विधि से एनबीटी की खास बातचीत। सूरज बड़जात्या की भांजी होने के नाते लोगों की उम्मीद आपसे बढ़ी हुई हैं। कोई दबाव महसूस करती हैं? राजश्री बैनर एक परिवार की तरह है और मामाजी (सूरज बड़जात्या) मेरे गुरू और मेंटोर सब कुछ हैं। उनके गाइडेंस में मैंने हर काम सीखा है और किया है। इसलिए अपने काम को लेकर मैं किसी तरह का प्रैशर महसूस नहीं कर रही। क्या पहले से ही डायरेक्टर बनने का सपना था? हर युवा की तरह मैं भी करिअर को लेकर बहुत कन्फ्यूज्ड थी। पहले बिजनेस, फिर ड्रामेटिक सोसायटी, इसके बाद टैक्सटाइल और यहां तक की टीवी प्रॉडक्शन, सभी जॉइन किया था। लेकिन किसी भी काम में दिल की खुशी नहीं मिल पा रही थी। <ILTIMEX TYPE="D">एक दिन</ILTIMEX> मैंने मामाजी से पूछा कि क्या मैं उन्हें असिस्ट कर सकती हूं और उन्होनने तुरंत हां कह दी। काम के प्रति मेरी लगन देखकर उन्होंने मुझे कहा कि राजश्री की अगली फिल्म मैं डायरेक्ट करूंगी। इतनी जल्दी मुझे इतना बड़ा ब्रैक मिल जाएगा इसका यकीन नहीं था। सूरज जी से कितनी टिप्स लेनी पड़ी? फिल्म लाइन में मैंने कोई फॉर्मल ट्रैनिंग नहीं ली है। हर काम मैैंने काम उन्हीं से सीखा है। जो भी मैं कर रही हूं, सब उन्हीं की वजह से तो है। आपका इंडिविजुअल काम देखकर उनका फर्स्ट रिएक्शन क्या था? जब उन्होंने फिल्म के रेशेज देखे तो मुझसे कहा कि यकीन नहीं हो रहा यह तुम्हारी पहली फिल्म है। तुमने राजश्री की परंपरा और वेल्यूज को जिंदा रखा है। यह बहुत इमोशनल <ILTIMEX TYPE="D">दिन</ILTIMEX> था और यह बात मेरे लिए किसी अवॉर्ड से कम नहीं थी। महिला निर्देशकों को इस इंडस्ट्री में बहुत ज्यादा पहचान नहीं मिलती। इस बात को लेकर कोई डर है? यह सही है कि इंडस्ट्री हमेशा से ही मेल डोमिनेटिंग रही है। लेकिन अब उस दौर की शुरुआत हो गई है जहां यहां काम करने वालों को उनके जेंडर से नहीं बल्कि उनके काम से पहचाना जाएगा। सिकी वजह है कि दर्शकों की सोच बदल रही है और इसका असर इंडस्ट्री पर भी हो रहा है। महिला होने के नाते किन चैलेंजेज का सामना करना पड़ा ? सबसे बड़ा चैलेंज मेरे लिए दुनिया के सामने अपने आपको प्रूव करने का रहा। यह चैलेंज महिला हो या पुरुष सभी को फेस करना पड़ता है। इसके अलावा जिस परिवार और बैनर से मैं ताल्लुक रखती हूं उसका मान रखना भी मेरी जिम्मेदारी थी। इसलिए मेरी फिल्म में ऐसा कुछ भी नहीं है जो राजश्री की गरिमा को नुकसान पहुंचाए। आपने फिल्म के लिए फ्रैश चेहरों को ही क्यों चुना ? राजश्री बैनर कभी भी नए टैलेंट को प्लेटफॉर्म देने के लिए नहीं घबराता और मेरी भी तो यह पहली ही फिल्म है। फिल्म की कहानी ही ऐसी है हमें मासूम चेहरे वाले टीनएज ऐक्टर्स चाहिए थे।
</TEXT></DOC>