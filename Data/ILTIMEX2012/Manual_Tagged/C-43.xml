<?xml version="1.0" encoding="UTF-8" ?>
<DOC><TEXT>
पूनम पाण्डे ॥ नई दिल्ली कॉमनवेल्थ गेम्स को लेकर जितने दावे किए जा रहे हैं उनकी पोल एक-एक कर खुलती जा रही है। करोड़ों रुपये खर्च कर बनाए गए 'वर्ल्ड क्लास' स्टेडियमों की पोल बारिश खोल रही है, तो दूसरी तरफ गेम्स के नाम पर ढेरों टूरिस्टों की उम्मीद लगाए दिल्ली वालों का सपना भी चूर होता दिख रहा है। भारी लागत से बने गेस्ट हाउसों में अब तक चार पर्सेंट ही बुकिंग हो पाई है और बेड एंड ब्रेकफास्ट स्कीम भी मेहमानों की बाट जोह रही है। तमाम स्टडी यह दिखाती हैं कि इस तरह के मेगा इवेंट के दौरान टूरिस्टों की संख्या बढ़ती नहीं, बल्कि घटती है। दिल्ली के साथ भी कहीं यही तो नहीं होने वाला? गेम्स के दौरान दिल्ली में एक लाख से अधिक विजिटर्स के आने की उम्मीद की जा रहा है। उनके लिए होटल गेस्ट हाउस सहित 40 हजार से अधिक कमरे तैयार किए जा रहे हैं। लेकिन ये दावे किसी स्टडी पर आधारित नहीं हैं। गेम्स के दौरान वास्तव में कितने टूरिस्ट आएंगे, इसका सिर्फ अनुमान लगाया जा रहा है, जबकि दूसरे देशों में हुई स्टडी बताती है कि इस तरह के गेम्स के दौरान टूरिस्ट आने से कतराते हैंं। 'इक्वेशंस' नाम के एक संगठन की चीफ फंक्शनरी रोजमेरी विश्वनाथ कहती हैं कि गेम्स के दौरान टूरिस्टों के आने के जो दावे किए जा रहे हैं, वह एक मिथ है। इस तरह के मेगा इवेंट का टूरिजम से कुछ लेना देना नहीं, बल्कि इसका नेगेटिव असर ही पड़ता है। लंदन में <ILTIMEX TYPE="D">2012</ILTIMEX> में ओलिंपिक होने हैं, जिसके लिए यूरोपियन टूर ऑपरेटर्स असोसिएशन ने यह जानने के लिए एक स्टडी की कि गेम्स के दौरान कितने टूरिस्टों को आकर्षित किया जा सकता है। स्टडी में यह सामने आया कि टूरिस्ट इस तरह के इवेंट से दूर ही रहते हैं। सिडनी और बार्सिलोना में सफल ओलिंपिक हुए, लेकिन वहां टूरिजम इंडस्ट्री को कोई फायदा नहीं पहुंचा, बल्कि नुकसान ही हुआ। रिपोर्ट में स्पोर्ट्स विजिटर्स और रेग्युलर विजिटर्स को भी अलग-अलग बताया गया। कहा गया कि स्पोर्ट्स विजिटर्स की खेलों में दिलचस्पी होती है न कि टूरिजम में। रेग्युलर विजिटर इस दौरान वहां जाने से इसलिए कतराता है कि होटल भरे होंगे, महंगे होंगे और भीड़-भाड़ होगी। स्टडी में पाया गया कि ओलिंपिक के दौरान आने वाले विजिटर्स ने दूसरे वक्त आने वाले एवरेज विजिटर्स से काफी कम खर्च किया। लॉस एंजिलिस में ओलिंपिक के दौरान पॉपुलर टूरिस्ट डेस्टिनेशन में टूरिस्टों की संख्या में 30-50 पर्सेंट तक गिरावट आई। ऐसे में, कॉमनवेल्थ गेम्स के दौरान कितने टूरिस्ट आएंगे और कितना खर्च करेंगे, इस पर सवालिया निशान है। ठहरने के लिए कमरों की ऑन लाइन बुकिंग <ILTIMEX TYPE="D">दिसंबर 2009</ILTIMEX> से ही जारी है। दिल्ली सरकार की बेड एंड ब्रेकफास्ट स्कीम के तहत 3000 कमरे हैं, जिनमें से 2000 से ज्यादा कमरे तैयार हैं। लाइसेंसधारी गेस्टहाउस में 11,028 कमरे हैं। लेकिन कितने कमरों को मेहमान मिलेंगे, यह गेम्स के दौरान ही पता चलेगा। फिलहाल बुकिंग को देखकर तो नहीं लगता कि गेम्स से टूरिजम इंडस्ट्री को कोई फायदा होने वाला है।
</TEXT></DOC>