<?xml version="1.0" encoding="UTF-8" ?>
<DOC><TEXT>
गुलशन राय खत्री नई दिल्ली।। <ILTIMEX TYPE="D">सितंबर</ILTIMEX> तक मेट्रो के वैशाली पहुंचने की उम्मीद लगाए लोगों के लिए यह इंतजार और लंबा हो सकता है। इस लाइन की अब तक की प्रोग्रेस देखते हुए यह बात साफ हो जाती है। खुद मेट्रो के जानकारों का कहना है कि इस लाइन को तैयार होने में <ILTIMEX TYPE="P">एक से डेढ़ साल</ILTIMEX> लग सकते हैं। इसकी वजह यह है कि भले ही मेट्रो और गाजियाबाद डिवेलपमेंट अथॉरिटी (जीडीए) में <ILTIMEX TYPE="D">पिछले साल मार्च</ILTIMEX> में ही समझौता हुआ हो, लेकिन इस लाइन के लिए आ रहीं कुछ अड़चनें <ILTIMEX TYPE="D">पिछले साल नवंबर</ILTIMEX> में ही खत्म हुई हैं, जबकि कुछ अभी भी बाकी हैं। यही वजह है कि इस लाइन के निर्माण के नाम पर अभी कुछ पिलरों की सिर्फ पाइलिंग ही हुई है। इस तरह दूसरे फेज की यह सबसे अंत में पूरी होने वाली लाइन होगी। दिल्ली मेट्रो और जीडीए ने <ILTIMEX TYPE="D">पिछले साल मार्च</ILTIMEX> में अग्रीमेंट किया था, जिसके तहत यह माना गया था कि आनंद विहार से वैशाली के बीच 2.57 किमी लंबी मेट्रो रेल लाइन पर <ILTIMEX TYPE="P">ढाई साल</ILTIMEX> में काम पूरा कर लिया जाएगा। हालांकि यमुना बैंक से आनंद विहार मेट्रो रेल लाइन पूरी तरह बन जाने के बाद यहां मेट्रो सेवा <ILTIMEX TYPE="D">इसी माह</ILTIMEX> शुरू कर दी गई, लेकिन आनंद विहार से आगे जाने के लिए मेट्रो का रास्ता अभी भी पूरी तरह साफ नहीं हुआ है। महत्वपूर्ण तथ्य यह है कि जीडीए अब भी उम्मीद कर रहा है कि <ILTIMEX TYPE="D">इसी साल सितंबर</ILTIMEX> तक वैशाली लाइन पर मेट्रो दौड़ने लगेगी, लेकिन जिस रफ्तार से काम चल रहा है, उसे देखते हुए यह संभव नहीं लगता। इस लाइन के लिए दिल्ली मेट्रो और जीडीए के बीच एक समझौता हुआ था। इसमें शर्त यह थी कि इस लाइन के लिए जीडीए मुफ्त में जमीन देगा। जीडीए को 2.50 हेक्टेयर जमीन मुहैया करानी है। <ILTIMEX TYPE="D">24 मार्च 2008</ILTIMEX> को हुए इस करार के मुताबिक, कायदे से मेट्रो लाइन <ILTIMEX TYPE="D">सितंबर 2010</ILTIMEX> तक तैयार हो जानी चाहिए, लेकिन इस लाइन के रास्ते में एक मुख्य अड़चन जमीन अधिग्रहण की है। दिल्ली मेट्रो से जुड़े सूत्रों का कहना है कि कास्टिंग यार्ड बनाने के लिए मेट्रो को मिलने वाली जमीन की मंजूरी <ILTIMEX TYPE="D">पिछले साल दिसंबर</ILTIMEX> में ही मिली। इसी तरह वैशाली में अंडरग्राउंड वॉटर टैंक और 33 केवी की लाइन को शिफ्ट करने का काम भी <ILTIMEX TYPE="D">पिछले साल नवंबर</ILTIMEX> में ही पूरा किया गया। इसी तरह हाई टेंशन लाइनों को शिफ्टिंग का काम, पेड़ों की कटाई और जमीन अधिग्रहण का काम अभी चल ही रहा है। इसी वजह से अब तक इस लाइन के पिलरों के लिए कुछ जगह पाइलिंग का ही काम ही हुआ है। ऐसे में मेट्रो से जुड़े सूत्रों का कहना है कि केवल <ILTIMEX TYPE="P">आठ महीने</ILTIMEX> यानी <ILTIMEX TYPE="D">सितंबर</ILTIMEX> तक इस लाइन को चालू करना लगभग नामुमकिन है। अलबत्ता यह जरूर है कि इस लाइन को <ILTIMEX TYPE="P">अगले एक से डेढ़ साल</ILTIMEX> में जरूर चालू कर दिया जाएगा, यानी अगर मेट्रो तेजी से भी काम करती है तो भी इस लाइन को <ILTIMEX TYPE="D">अगले साल जनवरी</ILTIMEX> तक ही चालू किया जा सकेगा।
</TEXT></DOC>