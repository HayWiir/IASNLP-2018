<?xml version="1.0" encoding="UTF-8" ?>
<DOC><TEXT>
नई दिल्ली ॥ अमेरिकी राष्ट्रपति बराक ओबामा के हुमायूं के मकबरे पर <ILTIMEX TYPE="D">रविवार</ILTIMEX> को होने वाले दौरे के मद्देनजर सुरक्षा के पुख्ता इंतजाम किए गए हैं। ओबामा के लिए इस धरोहर को किले में तब्दील कर दिया गया है। बराक ओबामा <ILTIMEX TYPE="D">रविवार</ILTIMEX> को नई दिल्ली पहुंचेंगे और <ILTIMEX TYPE="D">शाम</ILTIMEX> के वक्त अपनी पत्नी और अमेरिका की प्रथम महिला मिशेल ओबामा के साथ इस बेहतरीन मुगलकालीन इमारत को देखने जाएंगे। ओबामा अमेरिका के पहले राष्ट्रपति होंगे, जो मुगल बादशाह के इस मकबरे को देखने जाएंगे। ओबामा के इस दौरे को देखते हुए हुमायूं का मकबरा पुलिस छावनी में बदल गया है। मकबरे पर सुरक्षा में तैनात एक कॉन्स्टेबल ने बताया कि इस धरोहर स्थल को <ILTIMEX TYPE="D">शुक्रवार दोपहर</ILTIMEX> से ही आम जनता के लिए बंद कर दिया गया था। <ILTIMEX TYPE="D">शनिवार</ILTIMEX> को भी इसे <ILTIMEX TYPE="P">पूरे दिन</ILTIMEX> बंद रखा गया और <ILTIMEX TYPE="D">रविवार</ILTIMEX> को भी यह आम जनता के लिए बंद रहेगा। वीकेंड में आम तौर पर इस मकबरे का बाहरी परिसर टूरिस्ट्स के वाहनों से भरा रहता है, लेकिन <ILTIMEX TYPE="D">शनिवार</ILTIMEX> को यहां सिर्फ दिल्ली पुलिस के वाहन ही नजर आए। मथुरा रोड से अंदर मकबरे की तरफ जाने वाले रास्ते पर बैरिकेड्स लगा दिए गए और मकबरे के पास स्थित गुरुद्वारा दमदमा साहिब की ओर जाने वाले लोगों को भी पूछताछ के बाद ही आगे जाने दिया गया। मकबरे के परिसर में <ILTIMEX TYPE="D">शनिवार</ILTIMEX> को दिल्ली पुलिस के जवान काफी संख्या में तैनात थे और कई सुरक्षाकर्मी खोजी उपकरणों और खोजी कुत्तों के साथ घूम रहे थे। एक वरिष्ठ पुलिसकर्मी ने नाम जाहिर न करने की शर्त पर बताया कि फिलहाल हुमायूं के मकबरे का बाहरी क्षेत्र भारी हथियारों से लैस दिल्ली पुलिस के जवानों के कंट्रोल में है, जबकि धरोहर के अंदर भारतीय सुरक्षा एजेंसियां मौजूद हैं। वहीं, <ILTIMEX TYPE="D">रविवार</ILTIMEX> को मकबरे के अंदरूनी हिस्से को अमेरिकी एजेंसियां अपने नियंत्रण में ले लेंगी। <ILTIMEX TYPE="D">दोपहर</ILTIMEX> से ही मकबरे की तरफ जाने वाले रास्तों को बंद कर दिया जाएगा। ओबामा के दौरे से अनजान पर्यटकों को भारी सुरक्षा बंदोबस्त के कारण असुविधा भी हो रही है। बिहार के मोतिहारी से दिल्ली घूमने आए अवधेश कुमार ने बताया कि उन्हें पता था ओबामा <ILTIMEX TYPE="D">रविवार</ILTIMEX> को मकबरा देखने आएंगे, लेकिन यह नहीं पता था कि इस दौरे के कारण मकबरे को <ILTIMEX TYPE="D">दो दिन पहले</ILTIMEX> ही बंद कर दिया जाएगा। <ILTIMEX TYPE="D">शनिवार शाम</ILTIMEX> मकबरे में प्रवेश नहीं पाने वाले पर्यटक जब इसकी बाहरी दीवार से सटकर फोटो खिंचवा रहे थे, तो भी वहां तैनात सुरक्षाकर्मियों ने उन्हें इसकी इजाजत नहीं दी। उधर , मकबरे के ठीक सामने स्थित निजामुद्दीन दरगाह इलाके में भी कड़ी सुरक्षा व्यवस्था की गई है। दरगाह के पास बने निजामी होटल के संचालक मोहम्मद उमर ने बताया कि यहां सुरक्षा ज्यादा नजर आ रही है , लेकिन संडे को होटल या दुकानें बंद रखने के बारे में पुलिस की ओर से कोई निर्देश फिलहाल नहीं मिले हैं। एक और कारोबारी आसिफ खान ने दावा किया कि दरगाह के इलाके में त्योहार के मौकों पर रहने वाली चौकसी से भी ज्यादा सुरक्षा व्यवस्था नजर आ रही है।
</TEXT></DOC>