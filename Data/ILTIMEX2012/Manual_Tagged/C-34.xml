<?xml version="1.0" encoding="UTF-8" ?>
<DOC><TEXT>
पंकज त्यागी ॥ जामा मस्जिद बटला हाउस एनकाउंटर के ठीक <ILTIMEX TYPE="D">दो साल बाद</ILTIMEX> ' इंडियन मुजाहिदीन ' ने इंतकाम लेने की कोशिश की है। पुलिस सूत्रों की मानें तो आईएम ने बटला एनकाउंटर में मारे गए मुहम्मद आतिफ और साजिद को याद कर यह वारदात अंजाम दी है। <ILTIMEX TYPE="D">19 सितंबर 2008</ILTIMEX> को बटला हाउस एनकाउंटर हुआ था। उसमें दिल्ली पुलिस के इंस्पेक्टर मोहन चंद शर्मा के अलावा मुहम्मद साजिद और आतिफ की मौत हुई थी। <ILTIMEX TYPE="D">रविवार</ILTIMEX> को भी <ILTIMEX TYPE="D">19 सितंबर</ILTIMEX> ही था। तारीख के इत्तफाक और मीडिया को मिले ईमेल के अलावा जांच में मिल रहे सुरागों के आधार पर जामा मस्जिद अटैक में पुलिस को ' इंडियन मुजाहिदीन ' के फुटप्रिंट नजर आ रहे हैं। अगर यह आशंका सच है तो बटला हाउस एनकाउंटर के बाद अब यह संगठन एक बार फिर मुल्क के अमन - चैन के लिए खतरा बन सकता है। एनआईए ( राष्ट्रीय जांच एजेंसी ) की टीम इस वारदात की तहकीकात कर रही है। सीनियर पुलिस अफसर ने बताया कि यह हमला इंडियन मुजाहिदीन के लोकल मॉड्यूल के सदस्यों ने अंजाम दिया है। उन्होंने बताया कि यह कोई लूटपाट के मकसद से राजधानी में आए दिए होने वाली कोई आपराधिक वारदात नहीं थी। यह हमला आतंकवादियों के लोकल गुट के हाथों सोची - समझी प्लानिंग के तहत किया गया था। <ILTIMEX TYPE="D">पिछले दिनों</ILTIMEX> आईबी ने दिल्ली पुलिस को इंडियन मुजाहिदीन के लोकल मॉड्यूल के फिर से सक्रिय होने के बारे में इनपुट दिए थे। इसके बावजूद इंडियन मुजाहिदीन के लोकल गुट के बारे में पुलिस कोई सुराग नहीं लगा सकी। हमले के बाद पुलिस अब तक यह मालूम नहीं कर सकी है कि हमलावर किस ठिकाने से निकलकर जामा मस्जिद तक आए थे। हमले के बाद मीडिया को मिले ईमेल में इंडियन मुजाहिदीन की ओर से हमले की जिम्मेदारी ली गई है। इस ईमेल में आतिफ और साजिद को श्रद्धांजलि दी गई है। <ILTIMEX TYPE="D">2008</ILTIMEX> में कई शहरों में हुए आतंकवादी हमलों के बाद भी इसी स्टाइल में ईमेल में इंडियन मुजाहिदीन की ओर से जिम्मेदारी ली जाती थी। उन ईमेल को लिखने के आरोप में एक मल्टीनैशनल कंपनी में ढाई लाख रुपये <ILTIMEX TYPE="D">महीना</ILTIMEX> की सैलरी पाने वाला मंसूर असगर पीरबॉय गिरफ्तार किया गया था , जो अभी मुंबई पुलिस की गिरफ्त में है। सुरक्षा एजेंसियों को जानकारी मिली थी कि मुंबई अटैक के बाद पाकिस्तान सरकार पर पड़े अमेरिकी दबाव के कारण पाकिस्तानी आतंकवादी संगठन अब खुद अपने गुर्गों को भारत भेजकर हमले कराने के बजाय ' इंडियन मुजाहिदीन ' के लोकल सदस्यों को इस्तेमाल करना चाहते हैं। <ILTIMEX TYPE="D">2008</ILTIMEX> में इंडियन मुजाहिदीन ने जयपुर , दिल्ली , अहमदाबाद आदि शहरों में सीरियल बम धमाके कर आतंक फैला दिया था। <ILTIMEX TYPE="D">19 सितंबर</ILTIMEX> को हुए बटला हाउस एनकाउंटर के बाद इंडियन मुजाहिदीन की कमर टूट गई थी। <ILTIMEX TYPE="D">पिछले दिनों</ILTIMEX> खुफिया एजेंसियों को मिल रही जानकारी के मुताबिक , अब इंडियन मुजाहिदीन बटला हाउस एनकाउंटर के झटके से उबर चुका है। कश्मीर में जारी हिंसक घटनाएं और कॉमनवेल्थ गेम्स को देखते हुए यह हमले के लिए माकूल वक्त था।
</TEXT></DOC>