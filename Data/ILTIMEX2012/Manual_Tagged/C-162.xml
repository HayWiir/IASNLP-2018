<?xml version="1.0" encoding="UTF-8" ?>
<DOC><TEXT>
एनबीटी न्यूज॥ गाजियाबाद विद्यावती मुकंदलाल गर्ल्स डिग्री कॉलेज में <ILTIMEX TYPE="D">सोमवार</ILTIMEX> को 'भारत में महिलाओं की दशा व दिशा' विषय पर संगोष्ठी आयोजित की गई। जिसमें मौजूद वक्ताओं ने वर्तमान में महिलाओं की स्थिति समेत कई अन्य आवश्यक पहलुओं पर तार्किक और व्यवहारिक विचार प्रस्तुत किए। इस मौके पर बीकॉम सेकंड ईयर की कनिका गौतम, एमए फर्स्ट ईयर की कीर्ति राठौर, एमए फर्स्ट ईयर की रिचा गुप्ता, बीएड की नीतू त्यागी, बीए थर्ड ईयर की दीपाली शर्मा, एमए फर्स्ट ईयर की सोनी शर्मा, बीए थर्ड ईयर की यशोदा और एमए सेकंड ईयर की रविता उपाध्याय ने संबंधित विषय पर अपने विचार प्रस्तुत किए और महिलाओं को अपने अधिकारों के प्रति जागरूक रहते हुए आगे बढ़ने पर बल दिया। <ILTIMEX TYPE="P">प्राचीन और वैदिक काल</ILTIMEX> में महिलाओं की स्थिति और घर में भी महिलाएं सुरक्षित नहीं होने जैसे मुद्दों पर प्रकाश डाला। कार्यक्रम की शुरुआत दीप प्रज्वलन से की गई। स्टूडेंट्स को संबोधित करते हुए प्रिंसिपल डॉ. अंजली गुप्ता ने कहा कि <ILTIMEX TYPE="D">आज</ILTIMEX> भी विश्व में डेढ़ करोड़ बच्चियां अपना पहला जन्म <ILTIMEX TYPE="D">दिन</ILTIMEX> नहीं मना पाती है। जिस तरह से गर्भ की जटिलताओं की जांच के लिए उच्च तकनीकी बाजार में आ गई है। उसका गलत तरीके से इस्तेमाल किया जा रहा है। बच्चियों को जन्म लेने से पूर्व ही गर्भ में मारा जा रहा है। <ILTIMEX TYPE="D">आज</ILTIMEX> भी विश्व स्तर पर इंंद्रा नूई, किरण बेदी और राजनीति में सोनिया गांधी, सुषमा स्वराज और ममता बनर्जी जैसे गिने-चुने नाम हैं। बड़ी संख्या में महिलाएं मानवीय अधिकारों से वंचित है। जागृति, शिक्षा और आर्थिक सशक्तीकरण से के द्वारा इनके उत्थान के लिए हर संभव प्रयास किए जाने चाहिए तभी समाज में इनकी स्थिति सुधर सकती है। मुख्य अतिथि के रुप में उपस्थित उत्तर प्रदेशीय महिला मंच की महासचिव ऋचा जोशी ने बताया कि इंटरनेट को अश्लीलता परोसने के लिए जिम्मेदार माना जाता है जबकि इससे सोशल दायरा बढ़ता है और वैश्विक स्तर पर हो रहे बदलाव के बारे में जानकारी मिलती है। इस मौके पर सामाजिक विभाग की एचओडी डॉ. मीनाक्षी शर्मा ने अपने विचार व्यक्त करते हुए कहा भ्रष्टाचार के मामलों में प्रकाश में आई नीरा राडिया और नीरा यादव ने महिलाओं की स्वच्छ छवि बिगाड़ रही हैं। छोटे-मोटे गैंग लीडर में भी महिलाएं भूमिका निभा रही है। इसकी शुरुआत घर से भी देखने को मिल रही है जो कि सास के रुप में आने पर दहेज और दहेज प्रताड़ना के लिए जिम्मेदार होती हैं। हिंदी विभाग की रीडर डॉ. रीता शर्मा ने कहा कि महिलाओं ने राजनीतिक और प्रशासनिक सेवा में खुद की प्रतिभा का लोहा मनवाया है लेकिन उसके बावजूद भी उसे घर में मानसिक और शारीरिक उत्पीड़न का शिकार होती है। इसलिए महिलाओं स्वयं की क्षमता को स्वीकार करते हुए उत्पीड़न के खिलाफ आवाज उठानी होगी। तभी वह सबल नारी बन सकती है। इस मौके पर छात्र कल्याण बोर्ड के पदाधिकारियों का भी गठन किया गया। जिसमें एमए सेकंड ईयर की स्टूडेंट तत्वसुम सचिव चुनी गई जबकि उपसचिव में बीए थर्ड ईयर की स्टूडेंट अनु सिंह और बीकॉम सेकंड ईयर की स्टूडेंटड दीपिका चौहान शामिल रही।
</TEXT></DOC>