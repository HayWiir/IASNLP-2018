<?xml version="1.0" encoding="UTF-8" ?>
<DOC><TEXT>
एंटीक फर्नीचर घर की शान होता है। यह शान बनी रहे , इसके लिए ऐसे फर्नीचर को <ILTIMEX TYPE="P">लंबे समय</ILTIMEX> तक संभालकर रखना होगा। एंटीक फर्नीचर खुद अपनी खूबसूरती की कहानी कहता है। घुमावदार कोने , मटीरियल की मजबूती और पेंट या पॉलिश का आकर्षण इसे <ILTIMEX TYPE="D">सालों बाद</ILTIMEX> भी जिंदा रखता है। एंटीक फर्नीचर विशेषकर बड़े कमरों में रखने के लिए सही रहता है। इसके अलावा , यह ट्रडीशनल इंटीरियर और लग्जरी लुक देने के लिए भी बिल्कुल फीट होता है। अगर किसी पुरानी बिल्डिंग , जिसमें बड़े - बड़े कमरे , ऊंची छत और लकड़ी के फर्श हों , में एंटीक फर्नीचर का इस्तेमाल किया जाए , तो एक अलग ही बात नजर आती है। एंटीक फर्नीचर में किसी भी तरह का फर्नीचर शामिल हो सकता है , चाहे यह बैठने के लिए हो , सोने के लिए या फिर स्टोरेज के लिए कोई पीस। पुराने दौर के फर्नीचर में वुड कार्विंग आर्ट का काफी इस्तेमाल किया जाता था। अगर आप वुड कार्विंग वाला कोई पीस जैसे : सोफा या कुर्सी खरीदते हैं , तो फिर उस पर कुशन आदि की अनदेखी कर सकते हैं , क्योंकि कार्विंग ही इसका सबसे बड़ा आकर्षण होगा। अगर कुशन रखना ही चाहते हैं , तो सिल्क , वेलवेट या सैटिन के बने कुशन कवर इस्तेमाल करें। इससे अलग ही लुक आएगा। एंटीक स्टाइल में अलमारी , मेज और कुर्सी बेहद पसंद किए जाते हैं। मार्केट में इनकी काफी डिमांड रहती है। एंटीक फर्नीचर का इस्तेमाल इंटीरियर की फेवरिट थीम होने लगी है। यहां तक कि इस थीम को इंटरनैशनल लेवल पर भी काफी पंसद किया जाता है। अगर एंटीक थीम को ट्रडिशनल के साथ मिक्स करके इस्तेमाल कर रहे हैं , तो इसमें सावधानी बरतनी चाहिए। बस यूं ही कुछ भी यहां - वहां रख देने से विजुअल अट्रैक्शन खत्म भी हो सकता है। एंटीक फर्नीचर इस्तेमाल करने पर फ्लोर , जीने की सीढि़यां , छजली , वॉल पैनलिंग , टाइल्स आदि भी उससे मैच करते हुए ही अच्छे लगते हैं। इसके लिए वुडन फ्लोर और वुड पैनलिंग का आइडिया अच्छा रहेगा। हालांकि कॉन्ट्रास्ट के जरिए भी विजुअल इफेक्ट ला सकते हैं। एंटीक फर्नीचर की देखभाल करना बेहद जरूरी होता है। इसके लिए सबसे जरूरी है कि इस तरह के फर्नीचर को हवादार जगह पर रखा जाए। नैचरल लाइट में इसके मटीरियल का रखरखाव ठीक होता है। अगर एंटीक फर्नीचर में हार्डवुड का इस्तेमाल हो , तो यह ध्यान रखें कि इस तरह का सारा फर्नीचर एक ही जगह पर इकट्ठा न हो जाए , क्योंकि ज्यादा लकड़ी से वह जगह डल , डार्क , छोटी और क्राउडेड नजर आने लगेगी। अगर ज्यादा वुड एक जगह हो , तो उसका असर कम करने के लिए हल्के शेड की फ्लोर कवरिंग , पर्दे , दीवारों के रंग और पेंटिंग्स आदि यूज करें। कुल मिलाकर , एंटीक फर्नीचर बेहद कीमती होता है , दाम में भी और लुक में भी , इसलिए इसकी नियमित साफ - सफाई , पॉलिश , वार्निश समेत तमाम देखरेख पर काफी ध्यान देना चाहिए।
</TEXT></DOC>