<?xml version="1.0" encoding="UTF-8" ?>
<DOC><TEXT>
सुनील मेहरोत्रा मुंबई।। दिल्ली पुलिस ने <ILTIMEX TYPE="D">पिछले हफ्ते</ILTIMEX> जिस अनीता दास उर्फ निकिता को ड्रग्स की सप्लाई करने के आरोप में गिरफ्तार किया है, उसका नाम सचिन तेंडुलकर और सौरभ गांगुली के अपहरण की लश्कर की साजिश में भी सामने आया है। सचिन और सौरभ का अपहरण करीब <ILTIMEX TYPE="D">नौ साल पहले</ILTIMEX> भारत की जेलों में बंद दो आतंकवादियों अबू कासिम और नसरूल्ला को छुड़ाने के बदले में किया जाना था। अनीता को उस दौरान दिल्ली पुलिस ने मुल्तान के आतंकवादी अरशद खान और उस आसिफ रजा खान के साथ गिरफ्तार किया था, जो इंडियन मुजाहिदीन के संस्थापक आमिर रजा खान का भाई है। उस मामले में सीबीआई ने भी चार लोगों को पकड़ा था। आसिफ रजा खान को दिल्ली पुलिस से बाद में गुजरात पुलिस ने पारेख नामक बिजनेसमैन के अपहरण के मामले में अपनी कस्टडी में लिया था और फिर उसे एनकाउंटर में मार गिराया था। आसिफ रजा का भाई आमिर रजा इसी के बाद आतंकवादी बना था। आमिर ने ही बाद में रियाज भटकल, मोहम्मद सादिक, मोहम्मद आतिफ के साथ मिलकर इंडियन मुजाहिदीन का गठन किया था। अनीता जब आसिफ रजा और अरशद के साथ गिरफ्तार हुई थी, तो करीब <ILTIMEX TYPE="P">सात साल</ILTIMEX> तक जेल में रही थी। <ILTIMEX TYPE="D">2008</ILTIMEX> में ही वह जेल से बाहर आई थी। उसके बाद जांच एजेंसियों का मानना है कि वह आसिफ के भाई आमिर रजा के संपर्क में लगातार रही और पाकिस्तान बराबर फोन करती रही। यही नहीं, अनीता पर यह भी शक किया जा रहा है कि <ILTIMEX TYPE="D">2008</ILTIMEX> में वह डेविड हेडली की भारत यात्राओं के दौरान भी ज्यादातर समय उसके साथ घूमती रही। एनबीटी ने इसका सबसे पहले <ILTIMEX TYPE="D">18 नवंबर , 2009</ILTIMEX> को भंडाफोड़ किया था। हालांकि डेविड हेडली भारत में अलग-अलग औरतों के साथ घूमा, पर ऐसा कहा जाता है कि मुम्बई और पुणे में उसके साथ जो औरत थी, वह कोई और नहीं आमिर और आसिफ रजा की यह पूर्व गर्लफ्रेंड अनीता ही थी। जांच एजेंसियों के अनुसार अनीता का मुख्य काम किराए के मकान दिलाना और फिर आसिफ व आमिर रजा के लोगों को उसमें ठहराने का था। जब आसिफ जिंदा था, उस दौरान जब वह कोई किराये का मकान ढूंढती थी, तो खुद को आसिफ की पत्नी बताती थी। आसिफ रजा खान उस उमर शेख का खास दोस्त था, जिसे आईसी 814 विमान अपहरण के बाद भारत सरकार ने कांधार जाकर मौलाना मसूद अजहर और आसिफ जरगर के साथ छोड़ा था। आसिफ और उमर दोनों ही <ILTIMEX TYPE="D">1999</ILTIMEX> में तिहाड़ जेल में साथ साथ बंद थे। ऐसा कहा जाता है कि आसिफ रजा इसके बाद उमर शेख व अन्य आतंकवादियों से मिलने पाकिस्तान भी गया था। उमर शेख के बारे में एफबीआई का दावा है कि उसने उस मोहम्मद अता के एकाउंट में 1 लाख डॉलर ट्रांसफर किए थे, जिसने अमेरिका में <ILTIMEX TYPE="D">9/11</ILTIMEX> को अंजाम पर पहुंचाया था। मोहम्मद अता के एकाउंट में जो रुपये ट्रांसफर हुए थे, उनमें से काफी रुपया उस फिरौती का भी था, जो उन्हें कोलकाता के व्यापारी पार्थो बर्मन के अपहरण से मिला था।
</TEXT></DOC>