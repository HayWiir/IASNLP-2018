<?xml version="1.0" encoding="UTF-8" ?>
<DOC><TEXT>
एसपी रावत ॥ कुरुक्षेत्र : अभी <ILTIMEX TYPE="P">पिछले सप्ताह</ILTIMEX> तक हरियाणा में भारतीय जनता पार्टी और इंडियन नैशनल लोकदल के बीच गठबंधन करने या होने की हामी भर रहे आईएनएलडी सुप्रीमो व पूर्व मुख्यमंत्री ओम प्रकाश चौटाला ने यह बयान देकर सभी को चौंका दिया है कि वे अब बीजेपी के साथ गठबंधन नहीं करेंगे। गौरतलब है कि <ILTIMEX TYPE="D">सोमवार</ILTIMEX> को चौटाला ने साफ साफ दो टूक शब्दों में कह दिया कि उनकी पार्टी का बीजेपी के साथ गठबंधन करने का कोई इरादा नहीं है। उन्होंने यहां तक कह दिया कि बीजेपी के साथ हाथ मिलाने की गलती जो उन्होंने <ILTIMEX TYPE="P">अतीत</ILTIMEX> में की थी, अब वे उसे कतई भी नहीं दोहराएंगे। चौटाला समझते हैं कि गठबंधन के संबंध में उनके बयानों को तोड़ मरोड़ कर पेश किया जा रहा है। साथ ही उन्होंने कहा कि बीजेपी की हालत लगातार पतली होती जा रही है। जनाधार खिसक रहा है। जो भी हो, इस नाजुक मसले पर दोनों पार्टियों के नेताओं का कहना है कि यह <ILTIMEX TYPE="D">समय</ILTIMEX> से पहले होने वाले अनमेल विवाह की बयानबाजी थी। जिसकी शुरुआत बीजेपी नेता व पूर्व गृहमंत्री आईडी स्वामी ने की थी और बाद में आईडी स्वामी का भी कोई बयान नहीं आया। उसके बाद चौटाला ने यमुनानगर समेत कई अवसरों पर कहा कि राजनीति में कोई अछूत नहीं होता। हम बीजेपी के साथ गठबंधन के लिए तैयार हैं। बीजेपी नेताओं के अनुसार हरियाणा बीजेपी में सत्तर फीसदी नेता आईएनएलडी से समझौता करने के खिलाफ बताए जा रहे हेंै। लेकिन यह भी है कि <ILTIMEX TYPE="P">अतीत</ILTIMEX> में बीजेपी की बैसाखी का फैसला अकसर केन्द्रीय आलाकमान से ही होता रहा है। अब राजनीति में एक बड़ा बदलाव आया है। घरेलू या सामाजिक समारोहों यानी विवाह, शादी में पहले अकसर अपने राजनैतिक विरोधी को न्योता नहीं देते थे। अगर कोई किसी को बुलाता तो उसके मायने कुछ से कुछ लगाए जाते थे। लेकिन अब वे मायने बेकार तथा निर्मूल होने लगे हैं। अगर चौ. भजनलाल की दोहती की शादी में पुराने विरोधी रहे सांसद वीरेंद्र सिंह और ओमप्रकाश चौटाला कुछ देर बतिया लिए तो इसका अर्थ यह नहीं कि उनकी राजनीतिक मान्यताएं बदल गई हैं। ठीक इसी प्रकार बीजेपी के राष्ट्रीय अध्यक्ष नीतिन गडकरी के बेटे की शादी में न्यौते पर ओमप्रकाश चौटाला गए तो इसे बीजेपी व आईएनएलडी से जोड़कर देखना एक भूल है। वहां पर गए तो एचजेसी सुप्रीमो कुलदीप बिश्नोई भी थे। इन खबरों के चलते ही बीजेपी के राष्ट्रीय सचिव कैप्टन अभिमन्यु ने कहा कि बीजेपी व आईएनएलडी के बीच गठबंधन की कोई बात है ही नहीं। राजनीतिक क्षेत्रों में <ILTIMEX TYPE="D">मंगलवार</ILTIMEX> को <ILTIMEX TYPE="P">दिनभर</ILTIMEX> यह चर्चा रही कि हरियाणा की राजनीति में गठबंधन ही चलते रहे हैं। गठबंधन तो होगा। लेकिन सभी को एचजेसी से कांग्रेस में शामिल हुए पांच विधायकों के भविष्य का इंतजार है। फिलहाल यह गेंद पंजाब व हरियाणा हाई कोर्ट से होकर दोबारा विधानसभा स्पीकर के पाले में आ चुकी है। स्पीकर का फैसला आने के बाद अगर पांच सीटोंं पर दोबारा चुनाव होता है तो गठबंधन किसका किसके साथ होगा? यह पांचों सीटें ही बता देंगी।
</TEXT></DOC>