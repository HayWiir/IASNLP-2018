<?xml version="1.0" encoding="UTF-8" ?>
<DOC><TEXT>
नगर संवाददाता ।। नई दिल्ली खाने का गिफ्ट कूपन बेचने वाला शख्स गिरफ्तार किया गया। राकेश ग्रोवर (36) नाम का यह शख्स जनकपुरी का रहने वाला है। इसने <ILTIMEX TYPE="D">1993</ILTIMEX> में डीयू से ग्रैजुएशन (कॉरिस्पॉन्डंस) किया था। पुलिस ने बताया कि उसने ऐसे ही फर्जी कूपन बेचकर <ILTIMEX TYPE="P">महीने भर</ILTIMEX> में लाखों रुपये कमा लिए। लेकिन जिस कंपनी के फर्जी कूपन वह बेच रहा था, उस कंपनी को इसकी भनक लग गई। कंपनी के अधिकारियों ने इस बाबत थाने में कंप्लेंट दे दी। गिरफ्तार राकेश के पास से पुलिस ने 5 लाख 88 हजार रुपये के खाने के फर्जी कूपन बरामद किए। ये कूपन 10 और 100 रुपये के थे। राकेश ने कुछ फेमस फास्ट फूड आउटलेट्स में काम करने वाले डिलिवरी बॉयज को अपने साथ मिला रखा था। वह उन्हीं के जरिए ये फर्जी कूपन बिकवाता था और इसके बदले में उन्हें 10 या 15 फीसदी का कमिशन देता था। डीसीपी (वेस्ट डिस्ट्रिक्ट) शरद अग्रवाल के मुताबिक, खाने के कॉम्प्लिमेंट्री कूपन छापने और सप्लाई करने वाले एक प्राइवेट कंपनी के प्रतिनिधियों ने इस बाबत पंजाबी बाग थाने में कंप्लेंट दर्ज कराई थी। यह कंपनी विभिन्न कॉरपोरेट हाउस, बीपीओ, पब्लिक सेक्टर यूनिट और अन्य प्राइवेट कंपनियों में खाने के कूपन सप्लाई करती है। ये कंपनियां अपने कर्मचारियों या क्लाइंट्स को ये कूपन देती हैं। ये कूपन पर्सनल यूज के लिए होते हैं। कई फेमस फास्ट फूड आउटलेट्स इस कंपनी के द्वारा जारी किए गए कूपन एक्सेप्ट करते हैं और उन्हें लेकर आने वाले शख्स को खाने-पीने की चीजें फ्री में देते हैं। कंपनी के प्रतिनिधियों ने शिकायत दर्ज कराई कि कोई शख्स उनकी कंपनी के फर्जी पास बेचकर कंपनी को लाखों का चूना लगा रहा है। पुलिस ने उस शख्स की तलाश शुरू कर दी। <ILTIMEX TYPE="D">मंगलवार</ILTIMEX> को पुलिस को सूचना मिली कि फर्जी पास बेचने वाला शख्स पंजाबी बाग के सेंट्रल मार्केट के एक पिज्जा आउटलेट में आने वाला है। इस सूचना के बाद पुलिस टीम वहां पहुंच गई। वहां मौजूद मुखबिर ने उन्हें एक शख्स की ओर इशारा किया। पुलिस ने उसे धर दबोचा। उसकी पहचान राकेश के रूप में हुई। उसके पास मौजूद बैग में से शिकायत दर्ज कराने वाली कंपनी के करीब 88 हजार रुपये के खाने के फर्जी कूपन बरामद हुए। बाद में राकेश के घर भी पुलिस ने तलाशी ली, वहां से उसे 5 लाख रुपये के फर्जी कूपन मिले। पूछताछ में राकेश ने बताया कि <ILTIMEX TYPE="D">पिछले कुछ महीनों</ILTIMEX> से उसके पास कोई काम नहीं था। उसी दौरान उसके चचेरे भाई ने उसे इस कंपनी के खाने के फजीर् कूपन बेचकर नोट कमाने की सलाह दी। <ILTIMEX TYPE="P">पिछले एक महीने</ILTIMEX> से वह विभिन्न फास्ट फूट आउटलेट्स में काम करने वाले डिलिवरी बॉयज के जरिए इस कंपनी के फर्जी कूपन बेच रहा था। इस तरह से अभी तक 10-12 लाख के कूपन वह बेच चुका था। पुलिस को पता चला है कि फजीर् कूपन बेचने की सलाह देने वाला राकेश का चचेरा भाई ही उसे ये फजीर् कूपन मुहैया करवा रहा था। पुलिस अब उसे भी तलाश रही है।
</TEXT></DOC>