<?xml version="1.0" encoding="UTF-8" ?>
<DOC><TEXT>
अनुराग वत्स हमारे एक दोस्त थे। उनके दो ही शौक थे- गप्प लगाना और चाय पिलाना। उनका एक और खास गुण यह था कि वह छोटे-बड़े सबको एक ही नाम से बुलाते थे- डॉक्टर। पहले मुझे अजीब लगता था। बाद में अपने जैसे कई 'डॉक्टरों' को जब मैंने उनके इर्द-गिर्द देखा तो समझ में आया कि सब ने इस संबोधन को बिना किसी ना-नुकुर के न केवल स्वीकार कर लिया है बल्कि पूरा लुत्फ लेकर अब एक-दूसरे को डॉक्टर कहकर बुला भी रहे हैं। हम सब भी उन्हें उनके असल नाम से न बुलाकर 'बड़े डॉक्टर' कहते थे। वह नमाजी मुसलमान थे पर उनके 'डॉक्टर संप्रदाय' में हर मजहब के लोग शामिल थे। लोगों को आपस में मिलाकर रखने के उनके गुण का मैं जल्दी ही कायल हो गया और उनसे खूब छनने लगी। उनके पास बीए से लेकर पीएचडी किए हुए तमाम बांके जुटते थे। चाय पर चाय का दौर <ILTIMEX TYPE="P">घंटों</ILTIMEX> चला करता था। बारहमासे की यह जुटान शबाब पर या तो राजनीतिक उथल-पुथल के <ILTIMEX TYPE="P">दिनों</ILTIMEX> में होती, नहीं तो वैलंटाइंस डे के आसपास। तब डॉक्टर विरोधी खेमे के लोग भी कॉलेज कैंटीन में उनकी चाय पीने आते थे। वजह थी- वैलंटाइंस डे का पुरजोर विरोध। मैं चाय की प्याली पर होने वाली इन गोष्ठियों में 'डॉक्टरों' की तकरीर सुनकर मजे लेता था। कुछ डॉक्टर कहते-कहते यहां तक कह जाते कि भाई, इस मुद्दे पर तो हमारे साथी घोर हिंदूवादी भी हो सकते हैं। क्यों न उनसे भी हाथ मिला लिया जाए। चौतरफा जोर पड़ेगा और कॉलेज में संस्कृति-विरोधी वैलंटाइंस डे का ड्रामा बंद हो जाएगा। बड़े डॉक्टर <ILTIMEX TYPE="P">उन दिनों</ILTIMEX> हुजूम के आगे-आगे चलते और प्यार-मुहब्बत में मुब्तिला लोगों के लिए परेशानी का सबब बनते। ग्रुप में कुछ ऐसे लोग भी थे जो खुद तो प्यार की पींगें बढ़ा रहे थे, पर पैंतीस के अविवाहित, बहैसियत बुजुर्ग और तीन विषयों में एमए बड़े डॉक्टर की <ILTIMEX TYPE="P">बारहों मास</ILTIMEX> चाय पीकर भला उनसे बगावत कैसे करते। लेकिन मेरे एमए प्रीवियस में आते ही बड़े डॉक्टर का रंग-ढंग बदलने लगा। गप्प के साथ चाय तो चलती थी, लेकिन वह कुछ प्राइवेट <ILTIMEX TYPE="D">क्षणों</ILTIMEX> की मांग करने लगे थे। कायदे का काम पकड़ लिया था। वक्त पर खाना, जल्दी सोना। लीडरी वाले कुर्ते की जगह जींस और बूट। पहले किसी के कुछ समझ नहीं आया। पर राज कितने <ILTIMEX TYPE="P">दिन</ILTIMEX> राज रहता। एक डूबती <ILTIMEX TYPE="D">शाम</ILTIMEX> बड़े डॉक्टर से इस बारे में पूछा तो कहने लगे, 'भई, मेरी अकल पर पर्दा पड़ा था। हिना के खुशरंग मिजाज और संग-साथ के बाद मैंने जाना कि प्यार-मुहब्बत के नाम पर हम जो <ILTIMEX TYPE="P">इतने बरस</ILTIMEX> संस्कृति विरोध की जुमलेबाजी करते रहे, उसमें कोई सार नहीं। मियां, वह तो बड़ा खूबसूरत अहसास है। दूसरों को प्यार की बातें करते हम यूं ही खिल्ली उड़ाया करते थे। अब जाना कि प्यार क्या है।' बड़े डॉक्टर ने प्यार में अपनी गिरफ्तारी दी है, यह खबर जिसने सुनी उसे भरोसा न हुआ। उस साल वैलंटाइंस डे के <ILTIMEX TYPE="D">एक दिन पहले</ILTIMEX> बड़े डॉक्टर को बतौर सजा पार्टी देनी पड़ी। ग्रुप अब संत वैलंटाइन की राह पर था।
</TEXT></DOC>