<?xml version="1.0" encoding="UTF-8" ?>
<DOC><TEXT>
चंद्र मोहन शर्मा डायरेक्टर विशाल भारद्वाज अपनी पिछली फिल्म 'कमीने' के बाद ब्रेक चाहते थे, लेकिन इस फिल्म में उनके सहायक रहे अभिषेक चौबे ने जब उन्हें 'इश्किया' की स्क्रिप्ट दिखाई, तो विशाल उस पर फिल्म बनाने को तैयार हो गए। विशाल ने चौबे से कहा कि फिल्म बनाएंगे, लेकिन निर्देशन उन्हें करना होगा। दूसरी ओर, चौबे चाहते थे कि इस स्क्रिप्ट पर विशाल ही फिल्म का निर्देशन करें। खैर, जब विशाल नहीं मानें, तो चौबे ने फिल्म की स्टार कास्ट चुनने का काम शुरू किया। विशाल चाहते थे कि स्क्रिप्ट की डिमांड के चलते फिल्म में अनुभवी कलाकार हों, इसलिए चौबे सबसे पहले नसीरुद्दीन शाह से मिले। इसके बाद अरशद वारसी को अप्रोच किया गया। अपना रोल सुनते अरशद ने हां कर दी। इन दोनों कलाकारों को साइन करने के बाद हीरोइन चुनने का मुश्किल काम बाकी रह गया। दरअसल, इंडस्ट्री की कोई भी जानी-मानी हीरोइन विधवा और नेगेटिव शेड का रोल करने को तैयार नहीं थी। कंगना राणावत, प्रियंका चोपड़ा सहित दस नामी हीरोइनों को अप्रोच किया गया, लेकिन बात नहीं बनी। इसी दौरान चौबे विद्या बालन से मिले और बात बन गई। फिल्म की शूटिंग लखनऊ, ईस्टर्न यूपी की कुछ आउटडोर लोकेशनों के अलावा मुंबई में 'फिल्म सिटी' और 'कमालिस्तान स्टूडियो' में <ILTIMEX TYPE="P">डेढ़ महीने</ILTIMEX> में निबटी। सिर्फ 12 करोड़ रुपये में बनी इस फिल्म को दिल्ली-यूपी में 'मुक्ता आर्ट्स' के ऑफिस से 50 से ज्यादा प्रिंटों में रिलीज किया गया। दूसरी ओर, राम गोपाल वर्मा की 'रण' इलेक्ट्रॉनिक मीडिया के आपसी घमासान पर आधारित है। अमिताभ बच्चन, रितेश देशमुख, परेश रावल, रजत कपूर जैसे मंझे स्टार्स को लेकर राम गोपाल वर्मा ने 'रण' बनाने की प्लानिंग कब की, यह तो पता नहीं, लेकिन अटकलों के मुताबिक मुंबई में 26/11 हमले के बाद तत्कालीन चीफ मिनिस्टर और उनके ऐक्टर बेटे के साथ घटनास्थल पर गए रामू की टीवी चैनलों ने जैसी खिंचाई की थी, उसी से 'चिढ़कर' रामू ने यह फिल्म बनाने का फैसला किया। वैसे, रामू इससे पहले मुंबई हमले की पृष्ठभूमि पर फिल्म बनाना चाहते थे, लेकिन इस घटना से हतप्रभ रामू ने उस प्रॉजेक्ट को ठंडे बस्ते में डालकर 'रण' की स्क्रिप्ट पूरी की। रामू बिग बी से मिले और उन्हें कहा अगर वह इस फिल्म को नहीं करेंगे, तो वह फिल्म बनाएंगे ही नहीं। ऐसे में बिग बी तैयार हो गए। रितेश देशमुख इस प्रॉजेक्ट के साथ <ILTIMEX TYPE="D">पहले दिन</ILTIMEX> से ही जुड़े हुए थे। <ILTIMEX TYPE="D">पिछले साल</ILTIMEX> रामू ने फिल्म की शूटिंग दिल्ली के कनॉट प्लेस से शुरू की और मुंबई के 'कमालिस्तान स्टूडियो' सहित एक बड़े कॉरपोरेट घराने के हेड ऑफिस में शूटिंग हुई। वहीं, शूटिंग के दौरान रामू कई टीवी चैनलों के ऑफिस पहुंचे और रितेश ने अपने मीडिया से जुड़े कुछ दोस्तों को सेट पर बुलाकर अपनी परफार्मेंस को और असरदार बनाने की कोशिश की। करीब <ILTIMEX TYPE="P">दो महीने</ILTIMEX> में बनी इस फिल्म को दिल्ली-यूपी में 'पीवीआर फिल्म्स' के ऑफिस से साठ प्रिंटों में रिलीज हुई। बहरहाल, देखने वाली बात यह होगी कि बिग बी और रितेश देशमुख के सामने नसीर, विद्या और अरशद कितने टिक पाते हैं!
</TEXT></DOC>