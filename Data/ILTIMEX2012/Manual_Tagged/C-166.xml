<?xml version="1.0" encoding="UTF-8" ?>
<DOC><TEXT>
डॉ. चुग क्या मैं वह प्रोजेक्ट करूं ....। सवाल: मेरी बेस्ट फ्रेंड एक लड़के से प्यार करती है, जो मेरा भी अच्छा दोस्त है। लेकिन वह मुझे पसंद करता है, जो मेरी फ्रेंड को अच्छा नहीं लगता। वह जानता है कि मैं उसके लिए ऐसा महसूस नहीं करती, लेकिन इसके चलते वह मुझसे दोस्ती नहीं तोड़ना चाहता। वह यह भी जानता है कि मेरी फ्रेंड उसे पसंद करती है, लेकिन वह उससे प्यार नहीं करता और उसे इसका इशारा भी कर चुका है। मेरी बेस्ट फ्रेंड ने भी अपनी फीलिंग्स उसे सीधे न कहकर इशारों में कही हैं। बतौर दोस्त, दोनों मेरे लिए बहुत मायने रखते हैं। अब यह दोस्त मेरे लिए एक प्रोजेक्ट ऑप्शन लाया है, जो करियर में मुझे काफी सपोर्ट कर सकता है। लेकिन मेरी फ्रेंड नहीं चाहती कि मैं वह प्रोजेक्ट करूं। उसे लगता है कि अगर मैं उसके करीब रहूंगी, तो वह उसे नहीं मिल पाएगा। वह चाहती है कि मैं उससे बात तक न करूं, जो मेरे लिए मुश्किल है, क्योंकि वह मेरा बहुत अच्छा दोस्त है और मेरे ऐसा करने से उसे बुरा लगेगा। साधिका सिचुएशन वाकई उलझी हुई है। इस वक्त आप दोनों की फीलिंग्स ध्यान में रखकर चल रही है और किसी को भी बुरा नहीं लगने देना चाहती। लेकिन ऐसे में हम अक्सर सही फैसला नहीं ले पाते और अपने साथ गलत कर बैठते हैं। आपको कंसर्न और जिम्मेदारी में अंतर समझना ही होगा। अपने दोस्तों का ध्यान रखना अच्छी बात है, लेकिन यह सोचना गलत है कि आप उनकी खुशियों या उदासी के लिए जिम्मेदार हैं। अपने फैसले प्रैक्टिकल रहकर अपने फैसले लें। अगर आपको लगता है कि प्रोजेक्ट आपके लिए सही है, तो इसे जरूर करें। अपने फ्रेंड्स से खुलकर बात करें और उन्हें बता दें कि प्रफेशनल व पर्सनल लाइफ को अलग रखकर चलना ही ठीक रहता है। अपनी फ्रेंड को आप अपनी फीलिंग्स के बारे में क्लियर कर कर दें और आप एक बार खुद से भी पूछ लें कि आप उस लड़के के साथ प्रोजेक्ट क्यों करना चाहती हैं। पति का व्यवहार अजीब है... मैं अपने पति के व्यवहार से परेशान हूं और वह अक्सर अजीब तरीके से पेश आते हैं। कई बार वह मुझमें बहुत दिलचस्पी दिखाते हैं, तो कई बार मेरे पहल करने के बावजूद वह कहीं कोई इंटरेस्ट नहीं दिखाते। ऐसे में वह मुझसे बात तक नहीं करते। <ILTIMEX TYPE="D">महीने</ILTIMEX> में <ILTIMEX TYPE="P">कुछ ही दिन</ILTIMEX> उनका मूड अच्छा होता है। इस बात से मैं बहुत परेशान रहती हूं। मुझे समझ में नहीं आ रहा है कि उनका व्यवहार मैं कैसे संभालूं? कखग आपकी बात वाकई हैरान करने वाली है। बेहतर होगा कि आप उन्हें किसी सायकॉलजिस्ट या साइकाइट्रिस्ट को दिखाएं। उनके मूड की वजह खुद को न मानें। इसकी वजह आपके अलावा कुछ और भी हो सकती है। डॉ. संजय चुग से पूछने के लिए अपने सवाल आप इस पते पर भेज सकते हैं- डायरेक्ट दिल से, हैलो डेल्ही, नवभारत टाइम्स, सेकंड फ्लोर, 9-10 बहादुर शाह जफर मार्ग, नई दिल्ली-02. या फिर ई-मेल करें hello.delhi@indiatimes.com
</TEXT></DOC>