<?xml version="1.0" encoding="UTF-8" ?>
<DOC><TEXT>
राजेश चौधरी हाई कोर्ट॥ <ILTIMEX TYPE="P">16 महीने</ILTIMEX> की बच्ची को आखिरकार उसकी मां की गोद मिल ही गई। बच्ची की मां ने हाई कोर्ट में अर्जी दाखिल कर बच्ची को पेश करने की गुहार लगाई थी। हाई कोर्ट ने इलाके के एसएचओ को निर्देश दिया था कि वह महिला के पति और बच्ची को अदालत के सामने पेश करे। <ILTIMEX TYPE="D">मंगलवार</ILTIMEX> को सुनवाई के दौरान बच्ची के पिता राकेश (बदला हुआ नाम) बच्ची के साथ पेश हुए। सरकारी वकील पवन शर्मा ने बताया कि दिल्ली कैंट थाने के एसएचओ ने राकेश की पेशी कराई। पेशी के दौरान राकेश ने कहा कि उसकी पत्नी सीमा (बदला हुआ नाम) का व्यवहार ठीक नहीं है। वह बच्ची की ठीक तरीके से देखभाल नहीं कर सकती। इस पर अदालत ने राकेश से पूछा कि वह किसके साथ रहते हैं, इस पर राकेश ने कहा कि वह अपनी मां के साथ रहते हैं। कोर्ट ने कहा कि इतनी उम्र में जब आप अपनी मां के साथ रहते हैं, तो <ILTIMEX TYPE="P">16 महीने</ILTIMEX> की बच्ची को उसकी मां की गोद से कैसे वंचित किया जा सकता है। अदालत ने निर्देश दिया कि बच्ची को सबसे पहले मां के हवाले किया जाए। जस्टिस बी.डी. अहमद और जस्टिस वी.के. जैन की खंडपीठ ने कहा कि चूंकि बच्ची की उम्र <ILTIMEX TYPE="P">16 महीना</ILTIMEX> है, ऐसे में हम समझते हैं कि उसकी मां उसकी नेचरल गार्जियन है। अदालत के आदेश के फौरन बाद बच्ची को उसकी मां की गोद में डाल दिया गया। बच्ची को पाकर उसकी मां का चेहरा खुशी से खिल उठा और उसने अपनी बच्ची को गले से लगा लिया। इसके बाद राकेश ने कहा कि वह इस मामले में समझौते के लिए तैयार है। कोर्ट ने कहा, दोनों पक्षों के बीच मीडिएशन से समझौता हो सकता है। अदालत ने दोनों को निर्देश दिया कि वह <ILTIMEX TYPE="D">8 अक्टूबर</ILTIMEX> को मीडिएशन सेंटर में पेश हों। अगली सुनवाई के लिए <ILTIMEX TYPE="D">4 अक्टूबर</ILTIMEX> की तारीख तय की गई है। सरकारी वकील पवन शर्मा ने बताया कि महिला ने खंडपीठ के सामने अर्जी दाखिल कर कहा था कि उसकी शादी <ILTIMEX TYPE="D">2004</ILTIMEX> में सदर बाजार में रहने वाले राकेश (बदला हुआ नाम) से हुई थी। उसका अपने पति से संबंध तनावपूर्ण हो गया था। <ILTIMEX TYPE="D">2009</ILTIMEX> में उसे बच्ची हुई। इसी बीच <ILTIMEX TYPE="D">14 मई , 2010</ILTIMEX> को उसके पति और अन्य ससुरालियों ने कहा कि वह वैष्णो देवी चले। वह अपने पति के साथ वैष्णो देवी गई, लेकिन रास्ते में ही उससे उसकी बच्ची को अलग कर दिया गया। उसकी बच्ची को उससे मिलने नहीं दिया गया। सीमा ने अपनी दलील में कहा कि उसकी बच्ची सिर्फ <ILTIMEX TYPE="P">16 महीने</ILTIMEX> की है और <ILTIMEX TYPE="P">5 साल</ILTIMEX> तक के बच्चे को मां की बहुत ज्यादा जरूरत होती है। मामले की सुनवाई के दौरान कोर्ट के आदेश पर बच्ची के पिता <ILTIMEX TYPE="D">25 अगस्त</ILTIMEX> को अदालत में बच्ची के साथ पेश हुए और उन्होंने अदालत में जवाब दाखिल करने के लिए वक्त मांगा। अदालत ने उन्हें अपना पक्ष रखने के लिए <ILTIMEX TYPE="D">7 सितंबर</ILTIMEX> की तारीख दी थी। मामले की सुनवाई के बाद अदालत ने बच्ची को मां के हवाले कर दिया।
</TEXT></DOC>