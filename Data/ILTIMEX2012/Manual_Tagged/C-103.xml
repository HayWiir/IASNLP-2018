<?xml version="1.0" encoding="UTF-8" ?>
<DOC><TEXT>
-बिजली विभाग का जुर्माना चुकाने के लिए भाइयों ने साहूकार से लिया था कर्ज -स्थानीय श्रम विभाग ने बच्चों को साहूकार के चंगुल से छुड़ाया -अवैध वसूली के आरोप में लाइन मैन सस्पेंड -बच्चों के पिता को मिलती थी 45 से 60 रुपये तक दिहाड़ी मजदूरी टीएनएन॥ लखनऊ : बिजली विभाग का 28,000 रुपये का जुर्माना चुकाने के लिए दो पैरंट्स ने अपने चार बच्चों को साहूकार के पास गिरवी रख दिया। बिजली विभाग ने अवैध कनेक्शन के आरोप में बच्चों के अभिभावकों पर यह जुर्माना ठोंका था। यह जुर्माना नहीं चुकाने पर बच्चों के पिता को जेल हो सकती थी। सगीर, शरीफ और अकील भाई हैं और पेशे से खेतिहर मजदूर हैं। उन्हें <ILTIMEX TYPE="P">एक दिन</ILTIMEX> में 45 से 60 रुपये तक दिहाड़ी मजदूरी मिलती है। लेबर इंस्पेक्टर के. एस. कटियार ने बताया कि स्थानीय श्रम विभाग को इस घटना की जानकारी मिलने पर एक टीम इन भाइयों के पास पहुंची। <ILTIMEX TYPE="D">बुधवार की देर रात</ILTIMEX> बच्चों को साहूकार के चंगुल से छुड़ाकर उन्हें उनके परिवार को सौैंप दिया गया। बच्चों का मेडिकल परीक्षण कराने पर इन चार बच्चों में से तीन की उम्र <ILTIMEX TYPE="P">14 साल</ILTIMEX> निकली और चौथे बच्चे की उम्र भई <ILTIMEX TYPE="P">18 साल</ILTIMEX> से कम थी। अब साहूकार पर 20,000 रुपये प्रति बच्चे की दर से जुर्माना लगाया जाएगा। बरेली इलेक्ट्रिसिटी सप्लाई एजेंसी (बीईएसए) के महाप्रबंधक हरीश चंद्र ने बताया कि अवैध वसूली करने वाले लाइन मैन को सस्पेंड कर दिया गया है। गिरवी रखे बच्चों के पिता और साहूकार के बीच हुए समझौते के अनुसार बच्चों को तब तक उसके यहां काम करना होगा, जब तक उनके पिता ब्याज के साथ साहूकार का मूल धन वापस नहीं कर देते। दोनों भाइयों की कमाई को देखते हुए उन्हें अपने बच्चों को साहूकार के चंगुल से छुड़ाने के लिए <ILTIMEX TYPE="P">कई सालों का समय</ILTIMEX> लग सकता था। सूत्रों के अनुसार तीन भाई सगीर, शरीफ और अकील बरेली के बाहरी इलाके के निवासी है और वह दिहाड़ी मजदूरी पर फर्म में काम करते हैं। अकील ने बताया कि उन्होंने अपनी झोंपडि़यों के पास बिजली विभाग द्वारा बिछाई गई ओवरहेड तारों से अवैध कनेक्शन ले रखा था। अकील के अनुसार उन्होंने अवैध ढंग से कनेक्शन लेने के लिए बिजली विभाग के लाइनमैन नत्थू लाल से बात की थी, जिसने तीनों को 250 रुपये देने पर गलत ढंग से कनेक्शन लेने की अनुमति दे दी। <ILTIMEX TYPE="D">एक महीने बाद</ILTIMEX> लाइनमैन ने उनसे 750 रुपये की डिमांड की। रुपये न देने पर उसने उनके घर पर छापा डलवाया। इसके बाद बिजली विभाग ने तीनों भाइयों पर 14,000 रुपये प्रति व्यक्ति का जुर्माना ठोंक दिया। तीनों भाइयों को जुर्माना देने के लिए केवल <ILTIMEX TYPE="P">24 घंटे का समय</ILTIMEX> दिया गया। <ILTIMEX TYPE="P">इस अवधि</ILTIMEX> में तीनों को जुर्माना न चुकाने पर गिरफ्तार कर जेल में डालने की धमकी दी गई। ऐसी स्थिति में तीनों भाइयोें ने तुरंत रुपये का बंदोबस्त करने के लिए साहूकार से संपर्क किया, जो उनका दूर का रिश्तेदार भी था। उन्हें लोन तो मिल गया, लेकिन इसके लिए उन्हें अपने बेटों को गिरवी रखना पड़ा।
</TEXT></DOC>