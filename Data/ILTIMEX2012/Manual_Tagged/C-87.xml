<?xml version="1.0" encoding="UTF-8" ?>
<DOC><TEXT>
मुंबई ।। भारतीय क्रिकेट कंट्रोल बोर्ड (बीसीसीआई) की पावरफुल एग्जेक्यूटिव कमिटी की <ILTIMEX TYPE="D">रविवार</ILTIMEX> को होने वाली मीटिंग में आईपीएल के सस्पेंड कमिश्नर ललित मोदी की कथित वित्तीय अनियमितताओं का मामला छाए रहने की संभावना है। बीसीसीआई सूत्रों ने बताया कि बोर्ड प्रेजिडेंट शशांक मनोहर आईपीएल से जुड़े विभिन्न मुद्दों पर कमिटी के मेंबरों को जानकारी देंगे, लेकिन इन पर चर्चा नहीं होगी। कई नियमों के उल्लंघन के आरोप में आईपीएल को इनकम टैक्स डिपार्टमेंट और प्रवर्तन निदेशालय की जांच का सामना करना पड़ रहा है। सूत्रों ने कहा, 'बोर्ड प्रेजिडेंट एग्जेक्यूटिव कमिटी के मेंबरों को आईपीएल में क्या हुआ इसकी जानकारी देंगे और बताएंगे कि मोदी को सस्पेंड करने की जरूरत क्यों पड़ी लेकिन बैठक में कोई चर्चा नहीं की जाएगी।' मोदी को <ILTIMEX TYPE="D">25 अप्रैल</ILTIMEX> को आईपीएल फाइनल के बाद वित्तीय अनियमितताओं और बोली में हेराफेरी के आरोप में लीग के प्रेजिडेंट और कमिश्नर पद से सस्पेंड कर दिया गया था। मोदी पर पांच आरोप लगाए गए हैं, जिसमें राजस्थान रॉयल्स और किंग्स इलेवन पंजाब की बोली, टेलिकास्ट और इंटरनेट कॉन्ट्रैक्ट में अनियमितता आदि शामिल हैं। इन आरोपों का जवाब देने के लिए मोदी को <ILTIMEX TYPE="P">15 दिन का समय</ILTIMEX> दिया गया है। मोदी की जगह बीसीसीआई के एक अन्य वाइस प्रेजिडेंट चिरायु अमीन को आईपीएल का अंतरिम अध्यक्ष बनाया गया है। अमीन <ILTIMEX TYPE="D">रविवार</ILTIMEX> की मीटिंग में हिस्सा लेंगे। कमिटी में मोदी को मिलाकर 22 मेंबर हैं लेकिन निलंबन के कारण वह मीटिंग में हिस्सा नहीं ले पाएंगे। हालांकि पंजाब क्रिकेट असोसिएशन के प्रेजिडेंट इंद्रजीत सिंह बिंद्रा के एक बार फिर मोदी का समर्थन करने की उम्मीद है। मीटिंग में तीखी बहस होने की भी उम्मीद है, खासकर मुंबई क्रिकेट असोसिएशन का प्रतिनिधित्व प्रेजिडेंट शरद पवार की जगह वाइस प्रेजिडेंट दिलीप वेंगसरकर करने से इसकी संभावना प्रबल है। पूर्व भारतीय कप्तान ने आईपीएल विवाद के लिए हाल में एक मीडिया कॉन्फ्रेंस में मोदी को ही नहीं बल्कि आईपीएल की पूरी गवर्निंग काउंसिल को जिम्मेदार ठहराया था। मैच की मेजबानी करने के लिए क्रिकेट क्लब ऑफ इंडिया या डीवाई पाटिल स्पोर्ट्स अकैडमी के स्टेडियम को सीधे किराए पर लेने के लिए भी एमसीए के आईपीएल को निशाना बनाने की संभावना है। एमसीए ने मुंबई इंडियंस के सभी घरेलू मैचों का बहिष्कार किया था, जो सीसीआई के ब्रेबोर्न स्टेडियम में हुए थे। इसके अलावा बैठक में अवैध टिकट का मामला भी उठने की उम्मीद है, जो कथित तौर पर एमसीए के मेंबरों को डीवाई पाटिल में होने वाले आईपीएल के फाइनल के लिए दिए गए थे, जिसके कारण पूर्व भारतीय कप्तान नारी कॉन्ट्रैक्टर को स्टेडियम के गेट पर अपमान झेलना पड़ा था। कॉन्ट्रैक्टर और एमसीए के अन्य टिकट धारकों को डीवाई पाटिल स्टेडियम के गेट पर खड़े गार्ड्स ने कहा कि बिना बैज के यह टिकट मान्य नहीं है। एमसीए के जॉइंट सेक्रटरी लालचंद राजपूत ने इसके बाद आईपीएल के सीईओ सुंदर रमन को फोन किया और घटना की शिकायत की, जिसके बाद गेट पर खड़े लोग अंदर आए। लेकिन तब तक कॉन्ट्रैक्टर साउथ मुंबई स्थित अपने घर के लिए लौट गए थे।
</TEXT></DOC>