<?xml version="1.0" encoding="UTF-8" ?>
<DOC><TEXT>
कानपुर ।। इंटरनेट पर चैटिंग के दौरान फिलीपीन की एक लड़की से दोस्ती के बाद उसे चुपचाप अपने घर बुलाकर रखना यहां के एक व्यक्ति को महंगा पड़ा। पुलिस को खबर लग गई और उसने लड़की को अपने साथ रखने वाले व्यक्ति को गिरफ्तार कर लिया। विदेशी लड़की को उसके घर वापस भेजने की तैयारी की जा रही है। कानपुर के डीआईजी प्रेम प्रकाश ने बताया कि नवाबगंज की विष्णुपुरी कालोनी में रहने वाले गौतम गुलाटी (40) की पत्नी का <ILTIMEX TYPE="D">कुछ समय पहले</ILTIMEX> निधन हो गया था और वह घर में अकेले रहते थे। इस दौरान <ILTIMEX TYPE="D">दिसंबर 2009</ILTIMEX> में इंटरनेट चैटिंग के दौरान उनकी दोस्ती फिलीपीन की एक लड़की गीगी ओजारागा से हो गई। बातों बातों में बात इतनी आगे बढ़ गई कि दोनों में प्यार हो गया और गीगी अपना घर बार छोड़कर फिलीपीन से कानपुर आ गई। उन्होंने बताया कि गीगी <ILTIMEX TYPE="D">10 फरवरी 2010</ILTIMEX> को कानपुर आई और गौतम गुलाटी के नवाबगंज स्थित घर में रहने लगी। गीगी वैध वीजा और जरूरी कागजात के साथ भारत आई थी , लेकिन गुलाटी के सिर पर इश्क का भूत इस कदर सवार था कि उन्होंने नियम के अनुसार गीगी के कानपुर आने और उसे अपने घर में रखने की जानकारी पुलिस को नहीं दी और उसे चुपचाप अपने घर में रखे रहे। पुलिस ने बताया कि इस बीच गीगी और गौतम शादी की तैयारियों में जुट गए और उन्होंने शादी के बाद शहर में बच्चों को पढ़ाने के लिए एक कोचिंग खोलने की योजना भी बना ली। इसी दौरान शहर में एक विदेशी महिला के रहने की खबर पुलिस के आला अधिकारियों को लग गई और उन्होंने गुलाटी के घर में छापा मारा और गीगी को उनके घर से बरामद कर लिया। डीआईजी ने बताया कि गुलाटी को बिना पुलिस को सूचना दिए एक विदेशी महिला को अपने घर में रखने के आरोप में गिरफ्तार कर लिया तथा गीगी को उसके साजो सामान के साथ उसके मुल्क वापस भेजने की तैयारी शुरू कर दी गई। उन्होंने बताया कि गीगी से भी पूछताछ की जा रही है और यह जानने की कोशिश की जा रही है कि उसका भारत आने का मकसद केवल गुलाटी से प्यार था या कुछ और। पुलिस के आला अधिकारी मामले की जांच कर रहे हैं। एनबीटी नजरियाः क्या गुलाटी की गलती वाकई इतनी बड़ी है कि उन्हें जेल में डाल दिया जाए और गीगी को वापस भेज दिया जाए ? जरा सोचिए , वे लोग शादी करके अपना परिवार बसाना चाहते थे। इससे किसी को भी क्या दिक्कत है ? अगर गुलाटी ने नियमों को पालन नहीं किया , तो भी पुलिस को कुछ तो संवेदनशीलता से काम लेना चाहिए। क्या हर मामले में गलती करनेवाला अपराधी ही हो जाता है। इन्सानी भूलों और अपराधों में क्या कोई फर्क नहीं होना चाहिए ? क्या सबकी सजा एक ही होना चाहिए ? आप इस बारे में क्या सोचते हैं ? क्या हमारी पुलिस बेहद संवेदनहीन नहीं है ? अपनी बात कहने के लिए यहां क्लिक करें ।
</TEXT></DOC>