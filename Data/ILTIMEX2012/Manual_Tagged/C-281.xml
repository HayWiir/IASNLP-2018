<?xml version="1.0" encoding="UTF-8" ?>
<DOC><TEXT>
गाजियाबाद ।। <ILTIMEX TYPE="D">शुक्रवार सुबह</ILTIMEX> को जिले के एसएसपी रघुवीर लाल के पसीने छूट गए। उनका यह हाल पुलिसकर्मियों की फिटनेस चेक करने के चक्कर में हो गया, लेकिन उन्होंने पुलिसकर्मियों को फिटनेस का मंत्र दे दिया। पुलिस कप्तान <ILTIMEX TYPE="D">सुबह</ILTIMEX> की परेड के बाद पुलिसकर्मियों के साथ 5 किलोमीटर की दौड़ में शामिल हो गए। बस फिर क्या था आगे-आगे एसएसपी पीछे-पीछे सारे वदीर्धारी। पुलिसकमिर्यों के हाथों में हथियार भी थे। कुछ पुलिसकर्मियों ने तेज चलकर ही दौड़ने का एहसास कर लिया। हालांकि इस कवायद में एसपी, सीओ और थानेदार शामिल नहीं हुए। गाजियाबाद पुलिस को फिट बनाने के प्रयास में लगे एसएसपी ने <ILTIMEX TYPE="D">शुक्रवार</ILTIMEX> को पुलिस परेड के बाद शहर की सड़कों पर दौड़ लगाने की घोषणा की थी। <ILTIMEX TYPE="D">शुक्रवार सुबह</ILTIMEX> उनके साथ सिविल पुलिस के दो इंस्पेक्टर, 18 सबइंस्पेक्टर, 44 हेड कॉन्स्टेबल और 210 कॉन्स्टेबल दौड़े। एसएसपी ने फिटनेस के लिए ट्रैफिक पुलिस वालों को भी दौड़ाया। ट्रैफिक पुलिस के एक इंस्पेक्टर, दो सबइंस्पेक्टर, 18 हेड कॉन्स्टेबल, 44 कॉन्स्टेबल भी दौड़े। अधिकतर पुलिसकर्मियों के हाथों में हथियार मौजूद थे, जो दौड़ को कठिन बना रहे थे। हरसांव पुलिस लाइन से शुरू हुई दौड़ गोविंदपुरम के सामने से शास्त्रीनगर, महेंद एनक्लेव से कविनगर होते हुए वापसी लाइन पहंुचकर खत्म हुई। पांच किलोमीटर की कठिन दौड़ के दौरान एसएसपी पुलिसकर्मियों का मनोबल बढ़ाते रहे। दौड़ समाप्ति के बाद पुलिसकर्मियों को नीबू पानी और बिस्कुट दिया गया। इस मौके पर एसएसपी ने कहा कि यदि पुलिसकर्मी फिट होगा तो बदमाश उसके क्षेत्र में क्राइम करने की हिम्मत नहीं जुटा पाएगा। साथ वह खुद को चुस्त-दुरुस्त फील करेगा और लंबी व निरोग जिंदगी जीएगा। उन्होंने बताया कि दौड़ का मकसद पुलिसकर्मियों को फिट करने के साथ-साथ क्षेत्रवासियों में सुरक्षा की भावना पैदा करना है। जब वे पुलिसकर्मियों को रोड पर भागता देखेंगे तो उन्हें लगेगा कि पुलिस हमेशा उनके साथ है। साथ रखा गया था स्ट्रैचर जिले के इतिहास में पहली बार किसी कप्तान ने पुलिसकर्मियों की इस प्रकार से रोड पर दौड़ाया। दौड़ में कुल 340 पुलिसकमिर्यों ने भाग लिया। इस दौरान कहीं कोई पुलिसकर्मी थकावट के कारण गिर न जाए, इसलिए जिप्सी में स्ट्रैचर भी रखा गया था। साथ में ग्लूकोज और कुछ दवाएं भी थीं। कइयों की फूली सांस और गिरे हथियार जिले की पुलिस कितनी चुस्त-दुरुस्त है, इसकी बानगी दौड़ में दिखी। इस दौरान कई पुलिसकर्मियों की सांस फूल गई और कइयों को इतना पसीना हुआ कि वे जहां-तहां खड़े होकर ठंडी हवा खाने लगे। कई पुलिसकमिर्यों के हाथों से हथियार तक गिर गए। जिन्हें उनके साथियों ने पकड़ा। कई पुलिसकमीर् साथ में चल रहे पुलिस वाहन में सवार हो गए। सो रहे थे सीओ और थानेदार एसएसपी रघुवीर लाल जिस समय पुलिसकर्मियों को फिटनेस मंत्र देने के लिए रोड पर दौड़ रहे थे। उस समय जिले के अधिकतर थानेदार और सीओ अपने घरों में सो रहे थे। इस दौड़ में शहर का कोई जिम्मेदार अधिकारी नजर नहीं आया। एसपी, सीओ और थानेदार सभी नदारद थे। एएसपी हैप्पी गुप्तन मौजूद थीं, लेकिन दौड़ने की जगह वह अपनी जिप्सी में बैठी हुई थीं।
</TEXT></DOC>