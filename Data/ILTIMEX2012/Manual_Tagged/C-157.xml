<?xml version="1.0" encoding="UTF-8" ?>
<DOC><TEXT>
नीतू सिंह नई दिल्ली ।। बैचलर ऑफ रूरल मेडिसिन एंड सर्जरी (बीआरएमएस) डिग्री कोर्स शुरू करने का प्रस्ताव डॉक्टरों के गले नहीं उतर रहा है। प्रस्ताव के सामने आते ही देश भर में इसका विरोध शुरू हो गया है। मेडिकल असोसिएशनों का मानना है कि यह प्रस्ताव हेल्थ केयर की क्वॉलिटी के साथ समझौता है और यह लागू हुआ तो पूरी दुनिया में देश की मेडिकल सुविधाओं की छवि धूमिल होगी। मेडिकल काउंसिल ऑफ इंडिया (एमसीआई) द्वारा केंद्रीय स्वास्थ्य मंत्रालय को दिए गए प्रस्ताव के मुताबिक ग्रामीण क्षेत्रों में डॉक्टरों की कमी को दूर करने के लिए वहां नए कॉलेज खोले जाएंगे जो <ILTIMEX TYPE="F">हर साल</ILTIMEX> 25 से 50 स्टूडेंट्स को बैचलर ऑफ रूरल मेडिसिन एंड सर्जरी का कोर्स कराएंगे। यह कोर्स <ILTIMEX TYPE="P">तीन साल</ILTIMEX> का होगा और इसके लिए साइंस स्ट्रीम के स्टूडेंट्स को 10+2 की मेरिट के आधार पर एडमिशन दिया जाएगा। प्रस्ताव के मुताबिक इस कोर्स में ऐसे स्टूडेंट्स को ही एडमिशन दिया जाएगा जिनकी स्कूलिंग ऐसे ग्रामीण इलाके में हुई हो जहां की आबादी दस हजार से ज्यादा न हो। ये कॉलेज राज्य सरकार की डायरेक्ट्रेट ऑफ मेडिकल एजुकेशन के तहत चलाए जाएंगे। बीआरएमएस ग्रैजुएट्स के रजिस्ट्रेशन के लिए राज्य सरकार एक समानांतर बोर्ड का गठन करेगी। कोर्स खत्म होने के बाद स्टूडेंट्स को <ILTIMEX TYPE="P">छह महीने</ILTIMEX> की इंटर्नशिप करनी होगी और उसके बाद उन्हें अपने ही इलाकों के हेल्थ सेंटरों और अस्पतालों में नौकरी मिल जाएगी। इस नए कोर्स पर केंद्रीय स्वास्थ्य मंत्रालय दो बार बहस कर चुकी है। मंत्रालय के अधिकारियों का कहना है कि इस शॉर्ट टर्म कोर्स में वे स्टूडेंट्स एडमिशन लेंगे, जिन्हें मेडिकल की फील्ड में इंटरेस्ट तो है लेकिन वे किडनी ट्रांसप्लांट या एंजियोप्लास्टी जैसे स्पेशलाइज्ड एरिया में काम नहीं करना चाहते, सिर्फ सामान्य बीमारियों का ही इलाज करना चाहते हैं। इससे ग्रामीण इलाकों में डॉक्टरों की कमी भी काफी हद तक दूर हो जाएगी। मगर इंडियन मेडिकल असोसिएशन (आईएमए) और दूसरी मेडिकल असोसिएशनों ने इसका विरोध शुरू कर दिया है। आईएमए के जॉइंट सेक्रेटरी डॉ. अनिल बंसल कहते हैं कि इस कोर्स को लाने से समस्या का समाधान नहीं होगा, बल्कि झोलाछाप डॉक्टरों की संख्या और बढ़ेगी। <ILTIMEX TYPE="D">आज</ILTIMEX> दिल्ली जैसे शहरों में क्वॉलिफाइड डॉक्टरों के होने और तमाम कानून होने के बावजूद नकली डॉक्टरों की संख्या कम नहीं हो रही है। ग्रामीण इलाकों में इस कोर्स की आड़ में झोलाछाप भी अपनी डॉक्टरी शुरू कर देंगे। उनका कहना है कि फिलहाल सारे मेडिकल कॉलेजों में करीब 50 पर्सेंट सीटें रिजर्व हैं, जिनमें से 10 पर्सेंट एससी के लिए हैं। इस कैटिगरी में एडमिशन लेने वाले ज्यादातर स्टूडेंट्स रूरल एरिया के ही होते हैं, इन स्टूडेंट्स को अगर रिजर्वेशन का लाभ दिया जा रहा है तो उनके लिए <ILTIMEX TYPE="P">कुछ साल</ILTIMEX> उनके अपने एरिया में प्रैक्टिस करना अनिवार्य किया जाना चाहिए। साथ ही रूरल एरिया में डॉक्टरों के काम करने के अनुकूल सुविधाएं बढ़ानी चाहिए, जिससे कोई भी डॉक्टर वहां जाने से कतराए नहीं। लेकिन सरकार नए प्रस्ताव से ग्रामीण लोगों के लिए दोयम दर्जे की सेवा देने का प्लान बना रही है।
</TEXT></DOC>