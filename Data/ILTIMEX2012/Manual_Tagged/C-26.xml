<?xml version="1.0" encoding="UTF-8" ?>
<DOC><TEXT>
अरुण दीक्षित नई दिल्ली।। अमेरिका के अटॉर्नी जनरल एरिक होल्डर से <ILTIMEX TYPE="D">शुक्रवार</ILTIMEX> को लंबी बातचीत के बाद गृह मंत्री पी. चिदंबरम ने नैशनल इनवेस्टिगेशन एजेंसी (एनआईए) को पाक मूल के अमेरिकी आतंकी डेविड कोलमैन हेडली से पूछे जाने वाले सवालों की सूची बनाने को कहा है। लेकिन इस पूरे मामले को लेकर <ILTIMEX TYPE="D">पहले दिन</ILTIMEX> उठा 'मूल सवाल' जस का तस है। यह सवाल है कि अमेरिका की जेल में पूरी तरह सुरक्षित हेडली के कुछ भी बोलने का क्या असर पड़ने वाला है, क्योंकि जो पाकिस्तान भारत द्वारा अब तक आतंकियों के खिलाफ दिए गए हजारों पन्नों के डॉजिएरों को रद्दी की टोकरी में डाल चुका है, वह हेडली के कहने से क्या सच को सच मान लेगा। एक सवाल यह भी है कि जो अमेरिका भारत को विडियो कॉन्फ्रंसिंग के जरिए हेडली से पूछताछ की मंजूरी दे रहा है, क्या वह नहीं जानता कि मुंबई हमले के पीछे वास्तव में किसका हाथ है? क्या वह पाक सरकार, उसकी खुफिया एजेंसी आईएसआई और लश्कर-ए-तैबा या जमात-उ-दावा के आपसी रिश्तों से वाकिफ नहीं है? अगर अमेरिका इन सवालों पर हां कहेगा तो शायद ही कोई यकीन करेगा, क्योंकि यह सब तो दीवार पर लिखी इबारत की तरह साफ है। लेकिन गृह मंत्री पी. चिदंबरम खुश हैं कि अमेरिका ने विडियो कॉन्फ्रंसिंग के जरिए ही सही, हेडली से पूछताछ की इजाजत दे दी है। ब्रिटेन की <ILTIMEX TYPE="P">तीन दिन</ILTIMEX> की यात्रा पर जाने से पहले उन्होंने इस बात पर खुशी जताई कि अमेरिका के अटॉर्नी जनरल से उनकी बातचीत में कई मुद्दे साफ हो गए हैं। फटाफट सवाल तैयार करने को कह दिया गया है। अगर हेडली अमेरिकी जेल में बैठकर यह मान लेता है कि उसने मुंबई हमले की साजिश लश्कर के कहने पर रची थी, तो उसके बाद भारत क्या कर लेगा। सिर्फ यही कि जो बात वह लगातार कहता आ रहा है, वही बात अब हेडली ने कही है। मुंबई हमले के बाद गृह मंत्री बने चिदंबरम लगातार पाकिस्तान में बैठे आतंकी सरगनाओं के खिलाफ सबूत जुटाकर पाकिस्तान को दे रहे हैं। अब तक वह हजारों पन्नों के करीब आधा दर्जन डॉजियर पाक को दे चुके हैं। ये डोजिएर उन सबूतों से भरे पड़े हैं जो पाकिस्तान में आतंकी सरगनाओं को फांसी चढ़वाने के लिए काफी हैं, या फिर उन्हें ताउम्र जेल में रहने को बाध्य कर सकते हैं। मगर इन सबूतों को पाकिस्तान रद्दी की टोकरी में डाल चुका है तो एक हेडली का बयान उसके लिए क्या मायने रखता है। अमेरिका के अटॉर्नी जनरल और गृह मंत्री चिदंबरम कुछ भी दावा कर लें, पर इतना साफ है कि पूरी प्रक्रिया के बाद असली काम पाकिस्तान को करना है और पाक न तो अब इसके लिए तैयार है और न आगे उसके रुख में बदलाव आएगा। वह फिर वही राग अलापेगा, जो <ILTIMEX TYPE="D">आज</ILTIMEX> अलाप रहा है। अगर भारत को वास्तव में कुछ करना है तो फिर उसे अमेरिका की ही शैली ही अपनानी पड़ेगी। खुद पाक में घुसकर आतंकवादी ठिकाने नष्ट करने होंगे। इससे कम पर पाक का कोई इलाज नहीं दिखाई देता।
</TEXT></DOC>