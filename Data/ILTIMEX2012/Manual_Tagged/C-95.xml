<?xml version="1.0" encoding="UTF-8" ?>
<DOC><TEXT>
नगर संवाददाता ॥ नई दिल्ली राजधानी में <ILTIMEX TYPE="D">रविवार</ILTIMEX> को हर्षोल्लास के साथ बुराई पर अच्छाई की जीत का पर्व <ILTIMEX TYPE="D">दशहरा</ILTIMEX> मनाया गया। इस अवसर पर रावण , कुंभकर्ण और मेघनाद के पुतलों का दहन किया गया। कुछ लीलाओं में चौथे पुतले के रूप में महंगाई और ऑनर किलिंग का भी पुतला जलाया गया। लाल किला मैदान में होने वाली श्री धार्मिक लीला में राष्ट्रपति प्रतिभा देवी सिंह पाटिल , राष्ट्रपति के पति देवी सिंह पाटिल , उपराष्ट्रपति हामिद अंसारी , प्रधानमंत्री डॉ . मनमोहन सिंह , यूपीए अध्यक्ष सोनिया गांधी और मुख्यमंत्री शीला दीक्षित आदि भी पहुंचे। <ILTIMEX TYPE="D">सोमवार</ILTIMEX> को भरत मिलाप और भगवान श्रीराम का राज्याभिषेक और तीनों भाइयों सहित श्रीराम के राजसिंहासन पर विराजमान होने के साथ ही रामलीलाओं का समापन हो जाएगा। इस अवसर पर कई लीलाओं में मनोहर आतिशबाजी का प्रदर्शन किया जाएगा। इसी मैदान में होने वाली लवकुश रामलीला में पुतलों का दहन देखने के लिए राष्ट्रपति और केंद्रीय मंत्री कपिल सिब्बल पहुंचे , जबकि अजमेरी गेट के पास रामलीला मैदान में होने वाली श्री रामलीला में भी प्रधानमंत्री और सोनिया गांधी सहित कांग्रेस महासचिव राहुल गांधी ने शिरकत की। लाल किला मैदान में आए इन वीवीआईपी ने गुब्बारे और कबूतर छोड़े। इसी मैदान में होने वाली नव श्री धार्मिक लीला में लोकसभा अध्यक्ष मीरा कुमार पहुंचीं। यहां पुतला दहन के वक्त शानदार आतिशबाजी की गई। इससे पहले मर्यादा पुरुषोत्तम श्रीराम और रावण की सेना के बीच घोर युद्ध हुआ। इसमें श्रीराम ने रावण की नाभि में तीर मारकर उसका वध किया। रावण के मरते ही लीला स्थल पर जय श्रीराम के नारे लगने लगे। श्री नवयुवक रामलीला कमिटी , कश्मीरी गेट पर पहले शोभायात्रा निकाली गई। इसके बाद पुतलों का दहन किया गया। दहन के वक्त ईरानी आतिशबाजी का प्रदर्शन किया गया। सदर बाजार आजाद मार्केट में होने वाली श्री रामलीला में श्रीराम द्वारा अहिरावण और रावण का वध करने के बाद पुतलों का दहन किया गया। श्रीराम धार्मिक लीला कमिटी , त्रिनगर में काफी लोग पुतलों का दहन होते देखने आए। बी ब्लॉक की शालीमार बाग रामलीला में कुंभकर्ण , मेघनाद और रावण के वध का मंचन किया गया। इसके बाद इनके पुतलों का दहन और आतिशबाजी की गई। पूर्वी दिल्ली के सीबीडी ग्राउंड में होने वाली श्री बालाजी रामलीला में रावण , कुंभकर्ण और मेघनाद के पुतलों के अलावा महंगाई के रूप में चौथे पुतले का भी दहन किया गया। श्री रामलीला कमिटी इंद्रप्रस्थ विस्तार में अहिरावण द्वारा राम और लक्ष्मण को पाताल लोक में ले जाने , हनुमान का पाताल लोक के द्वार पर मकरध्वज के साथ युद्ध , अहिरावण का हनुमान के साथ युद्ध और अंत में लंकापति रावण का मारा जाना दिखाया गया। यहां चौथे पुतले के रूप में ऑनर किलिंग का पुतला जलाया गया। दहन के बाद डांडिया रास का कार्यक्रम हुआ। अशोक विहार फेज -1 और फेज -2 की लीलाओं सहित श्रीराम वाटिका करोलबाग में श्रीराम लीला दर्शन , तिकोना पार्क अखाड़ा मोरी गेट की भारती आदर्श रामलीला और जीटीबी एनक्लेव की श्री आदर्श रामलीला में भी विजयादशमी पर्व मनाया गया।
</TEXT></DOC>