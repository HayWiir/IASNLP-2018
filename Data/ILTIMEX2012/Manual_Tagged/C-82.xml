<?xml version="1.0" encoding="UTF-8" ?>
<DOC><TEXT>
विशेष संवाददाता नई दिल्ली।। मुंबई के मशहूर डिब्बा वाले <ILTIMEX TYPE="D">26 जनवरी</ILTIMEX> को दिल्ली के राजपथ पर दिखेंगे। महाराष्ट्र की झांकी पहली बार 'मैनेजमेंट गुरु नंबर वन' यानी डिब्बे वालों पर केंद्रित है। भारत ही नहीं बल्कि विदेशों में भी जब आधुनिक मैनेजमेंट का कोई कॉन्सेप्ट नहीं था, तब <ILTIMEX TYPE="D">118 साल पहले</ILTIMEX> देश की व्यावसायिक राजधानी मुंबई में खाने के टिफिन घर से मेम साहब से लेकर ठीक लंच टाइम पर दफ्तर में साहब को पहुंचाने का काम शुरू हुआ था। हर एक का टिफिन उसी के पास पहुंचाना और फिर <ILTIMEX TYPE="D">शाम 6 बजे</ILTIMEX> तक वापस घर पहुंचा देने का काम इतनी दक्षता से किया जाता है कि उसमें गलती की संभावना बिल्कुल नहीं होती है। <ILTIMEX TYPE="F">रोज</ILTIMEX> दो लाख डिब्बे को सही आदमी तक और ठीक <ILTIMEX TYPE="D">समय</ILTIMEX> पर पहुंचाने के काम से कई विदेशी विश्वविद्यालयों के साथ भारत के आईआईएम भी इतने प्रभावित हुए कि उन्होंने डिब्बा वालों की असोसिएशन को अपने यहां आमंत्रित करके उनसे कुछ सीखने की कोशिश की। और सबसे शानदार मौका तो तब आया, जब प्रिंस चार्ल्स ने अपनी भारत यात्रा के दौरान मुंबई में इनकी कार्यप्रणाली से प्रभावित होकर इन्हें अपनी शादी में आने की दावत दी थी। मुंबई में जो दृश्य लोग <ILTIMEX TYPE="F">हर रोज</ILTIMEX> देखते हैं, वह इस बार राजपथ पर जीवंत होगा। 45 फुट लंबी और 12 फुट चौड़ी झांकी में सबसे आगे एक 16 फुट ऊंची व्यक्ति की मूर्ति है, जो अपने सिर पर डिब्बे लिए हुए है। उसके पीछे किचन से लेकर दफ्तर तक का दृश्य दिखाया गया है। पीछे बैक ग्राउंड में छत्रपति शिवाजी टर्मिनस (सीएसटी) भी दिखाया गया है। साथ में सफेद कुर्ते पाजामे में रेहडि़यों, साइकलों, और पैदल चलते हुए डिब्बे वाले झांकी को दिलचस्प बना देते हैं। साथ में गीत बजेगा कि - 'आया-आया मुंबई का डिब्बा वाला, काम करने, मेहनत से पेट भरने, आया-आया।' लेकिन दुर्भाग्य यह है कि ऑफिस में टाइम से घर का गर्म खाना खिलाने वालों को <ILTIMEX TYPE="D">महीने</ILTIMEX> में केवल साढ़े तीन हजार से लेकर चार हजार रुपये तक ही मिल पाते हैं। किसी भी मौसम में कभी नागा न करने वाले इनके घरों में बिना नागा चूल्हा जलना मुश्किल हो जाता है। मुंबई में इस काम में पांच हजार लोग लगे हुए हैं। झांकी में शामिल रोही दास मैत्री ने बताया कि उनका काम <ILTIMEX TYPE="D">सुबह 8:30 बजे</ILTIMEX> से शुरू हो जाता है। गोरेगांव, मलाड, कांदिवाली, विरार आदि इलाकों से डिब्बे लेकर सभी डिब्बे वाले <ILTIMEX TYPE="D">10:15</ILTIMEX>, <ILTIMEX TYPE="D">10:19</ILTIMEX> या <ILTIMEX TYPE="D">10:25 बजे</ILTIMEX> की लोकल पकड़कर <ILTIMEX TYPE="D">12 बजे</ILTIMEX> सीएसटी पर मिलते हैं। यहां सारे डिब्बों की छंटनी होती है और एक खास रंग कोड दिया जाता है। इसके बाद कोड के हिसाब से इनके क्षेत्र के डिब्बे बांट दिए जाते हैं। <ILTIMEX TYPE="P">12:30 से 1 बजे</ILTIMEX> के बीच में सारे डिब्बे खाने वालों की टेबल पर होते हैं। उसके बाद खाली डिब्बे लेकर सभी <ILTIMEX TYPE="D">ढाई बजे</ILTIMEX> फिर सीएसटी पर मिलते हैं। यहां फिर कोड के हिसाब से डिब्बों की छंटनी होती है और <ILTIMEX TYPE="D">शाम छह बजे</ILTIMEX> तक सभी डिब्बे वापस घरों तक पहुंचा दिए जाते हैं।
</TEXT></DOC>