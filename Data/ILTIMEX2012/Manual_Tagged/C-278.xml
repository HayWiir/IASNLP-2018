<?xml version="1.0" encoding="UTF-8" ?>
<DOC><TEXT>
राजेश चौधरी नई दिल्ली।। अदालत ने बलात्कार पीड़ित के साथ किए जाने वाले एक मेडिकल टेस्ट को गैर जरूरी और मूल अधिकार का उल्लंघन बताया है। अदालत ने कहा है कि रेप पीड़िता का फिंगर टेस्ट महिला के राइट टु प्राइवेसी का उल्लंघन है और इस तरह यह मूल अधिकार का हनन करता है। अडिशनल सेशन जज कामिनी लॉ ने कहा कि अगर जांच अधिकारी यह समझता है कि यह टेस्ट जरूरी है तो इसके लिए वह पीडि़त महिला की सहमति ले। साथ ही कोर्ट की स्वीकृति भी जरूरी है। अदालत ने कहा कि स्टेट किसी भी नागरिक के मूल अधिकार को चुनौती नहीं दे सकता। ऐसे में अदालत के लिए यह जरूरी है कि वह संबंधित अथॉरिटी के सामने इस मामले को उठाए, ताकि पीड़ित के अधिकार सुरक्षित रहें। अदालत ने ऑर्डर की कॉपी पुलिस कमिश्नर को भेजने का निदेर्श दिया, ताकि वह इस बाबत कारगर कदम उठा सकें। छेड़छाड़ के मामले में दोषी को सजा सुनाते हुए अदालत ने यह टिप्पणी की हैं। अडिशनल सेशन जज कामिनी लॉ ने कहा कि मौजूदा मामले में <ILTIMEX TYPE="P">5 साल</ILTIMEX> की बच्ची पीडि़त है और डॉक्टर ने उसका मेडिकल टेस्ट किया। इस दौरान उसके बाहरी जख्म दिखे थे। इसके बाद उसके अन्य मेडिकल टेस्ट के साथ-साथ फिंगर टेस्ट किया गया। अदालत ने कहा, देखने में आ रहा है कि बलात्कार के मामले की पीडि़त के मेडिकल टेस्ट के दौरान बाहरी जख्म दिखने के बावजूद रूटीन तरीके से उसका अन्य मेडिकल टेस्ट और फिंगर टेस्ट किया जाता है। फिंगर टेस्ट से डॉक्टर यह ओपिनियन देता है कि महिला या लड़की हैबिच्युअल है अथवा नहीं। सेक्सुअल असॉल्ट के केस में लड़की के शरीर पर दिखने वाले बाहरी जख्म को देखा जाना चाहिए। साथ ही उसके कपड़े और आरोपी के कपड़े आदि का टेस्ट होना चाहिए। लेकिन रेप पीड़ित के साथ रूटीन तौर पर अन्य मेडिकल टेस्ट के साथ-साथ फिंगर टेस्ट होता है, जबकि सुप्रीम कोर्ट कहता है कि किसी भी शख्स की निजता उसका मूल अधिकार है और कोई उसका उल्लंघन नहीं कर सकता। जिस तरीके से फिंगर टेस्ट किया जा रहा है, वह मूल अधिकार का उल्लंघन है। इतना ही नहीं, इस टेस्ट के बाद डॉक्टर अपने ओपिनियन में कहता है कि महिला हैबिच्युअल है या नहीं। इससे महिला की प्राइवेट लाइफ की निजता प्रभावित होती है। पुलिस के मुताबिक, शालीमार बाग में रहने वाली <ILTIMEX TYPE="P">5 साल</ILTIMEX> की लड़की के साथ बलात्कार किया गया। आरोपी के खिलाफ रेप का केस दर्ज कर उसे <ILTIMEX TYPE="D">22 जुलाई , 2007</ILTIMEX> को गिरफ्तार कर लिया गया। मामले की सुनवाई के दौरान पीड़ित ने अपने बयान दर्ज कराए। लेकिन लड़की के माता-पिता का पूरा बयान अदालत में दर्ज नहीं हो पाया। साथ ही जिस शख्स ने लड़की को बचाया था, उसका बयान भी नहीं हुआ। अदालत ने आरोपी को रेप केस में बरी कर दिया, लेकिन उसे छेड़छाड़ में दोषी करार दिया और उसे <ILTIMEX TYPE="P">दो साल</ILTIMEX> कैद की सजा सुनाई। अदालत ने कहा, चूंकि आरोपी <ILTIMEX TYPE="P">3 साल</ILTIMEX> से ज्यादा जेल की सजा काट चुका है, ऐसे में उसे रिहा किया जाए।
</TEXT></DOC>