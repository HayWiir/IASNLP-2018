<?xml version="1.0" encoding="UTF-8" ?>
<DOC><TEXT>
एनबीटी न्यूज ॥ बल्लभगढ़ आईएमटी एरिया में आने वाले छह गांवों के किसानों ने जिन पेड़- पौधों को बच्चों की तरह देखभाल कर बड़ा किया और हरियाली का सपना सजोया, उन्हंे विकास कार्यों के चलते अब एक झटके में काट दिया जाएगा। यह कड़वी सचाई पौधा रोपण में जुटे लोगों को स्वीकारनी पड़ रही है। विकास के नाम पर हजारों पेड़ काट चुका वन विभाग अब करीब तीन हजार पेड़ों पर आरी चलाने की योजना बना रहा है। हरियाली निगल रहा जमीन का व्यावसायिक इस्तेमाल <ILTIMEX TYPE="P">पिछले कुछ सालों</ILTIMEX> में जिले में विकास के नाम पर अच्छी खासी संख्या में पेड़ों की कटाई हुई है। जबकि <ILTIMEX TYPE="P">आने वाले कुछ दिनों</ILTIMEX> में और भी करीब तीन हजार से ज्यादा पेड़ काटे जाने हैं। स्थिति यह बनती जा रही है कि जमीन के व्यावसायिक इस्तेमाल की वजह से भी पौधा रोपण के लिए जगह कम पड़ती जा रही है। विकास कार्य हरियाली में बाधक बनते जा रहे हैं। जिले में इमारतें बनवाने और व्यावसायिक इस्तेमाल में आने वाली जमीनों से हरे पेड़ों को काटने का काम धड़ल्ले से चल रहा है। कमजोर पड़ रहा है पौधा रोपण अभियान <ILTIMEX TYPE="F">हर साल</ILTIMEX> लाखों पौधे रोपे जाने के बावजूद जिले में हरियाली सिमटती जा रही है। <ILTIMEX TYPE="D">पिछले साल</ILTIMEX> जिले में करीब दो लाख से अधिक पौधे विभाग द्वारा लगाए गए और किसानों व आम लोगों में फ्री बांटे गए। अब स्थिति बदलती जा रही है। विभाग को पौधा रोपण के लिए जमीन नहीं मिल रही। जमीन का व्यावसायिक इस्तेमाल बड़ी तेजी से बढ़ रहा है। इसके चलते विभाग का पौधा रोपण अभियान कमजोर पड़ रहा है। शहर के चारों तरफ बन रहे कई बाईपास, पुल व सड़कों को चौड़ा करने की वजह से भी पेड़ों की कटाई जोरों पर है। <ILTIMEX TYPE="P">पिछले कुछ सालों</ILTIMEX> में हजारों पेड़ काटे जा चुके हैं। आगे भी कई जगहों पर पेड़ काटे जाने की योजना है। <ILTIMEX TYPE="D">दो साल पहले</ILTIMEX> आईएमटी एरिया के लिए सरकार द्वारा चंदावली, ऊंचा गांव, मज्छगर, नवादा, मुजेडी और सोतई गांव की 1832 एकड़ जमीन एक्वायर की गई है। इस जमीन में करीब साढे़ तीन हजार छाया और फलदार पेड़ उगे हुए हैं। सरकार ने इस एरिया को विकसित करने की तैयारी कर ली है। बताया जाता है कि इस एरिया में खडे़ तीन हजार पेड़ों की <ILTIMEX TYPE="D">अगले साल</ILTIMEX> बलि चढ़ जाएगी। रखरखाव के अभाव में मरते है हजारों पौधे <ILTIMEX TYPE="F">हर साल</ILTIMEX> लाखों पौधे लगाए जाने के बावजूद शहर में हरियाली क्यों नहीं। विभाग की ओर से लगाए पौधे या तो विकास कार्यों की भेंट चढ़ गए या फिर बाढ़ आदि आपदाओं के शिकार हुए। कई जगह रख-रखाव व पानी के अभाव में भी पौधे सूख गए। <ILTIMEX TYPE="F">हर साल</ILTIMEX> इस तरह मरने वाले पौधों की तादाद हजारों में होती है। कटाई की भरपाई करेगे : एसडीएम एसडीएम इंद्रपाल बिश्नोई ने बताया कि विकास कार्यों व पब्लिक के हितों को देखते हुए सड़कों व इमारतों आदि को बनवाने के लिए पेड़ काटने पड़ते हैं। पर्यावरण की भरपाई के लिए इनकी जगह सड़क किनारे और पौधे लगाए जाए ंगे।
</TEXT></DOC>