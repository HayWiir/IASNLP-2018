<?xml version="1.0" encoding="UTF-8" ?>
<DOC><TEXT>
नई दिल्ली।। जेसिका लाल हत्याकांड में सुप्रीम कोर्ट ने <ILTIMEX TYPE="D">सोमवार</ILTIMEX> को फैसला सुनाते हुए इस मामले में मुख्य आरोपी मनु शर्मा को हाई कोर्ट द्वारा दी गई उम्रकैद की सज़ा को बरकरार रखा है। गौरतलब है कि मनु ने दिल्ली हाई कोर्ट के फैसले के खिलाफ सुप्रीम कोर्ट में चुनौती दी थी। जस्टिस पी . एस . शिवम और जस्टिस स्वतंत्र कुमार ने यह फैसला सुनाया है। मामले की सुनवाई के बाद <ILTIMEX TYPE="D">18 फरवरी</ILTIMEX> को फैसला सुरक्षित रख लिया गया था। इस मामले में अब मनु शर्मा के पास बचने के विकल्प बहुत कम बचे हैं। मनु के पास इस फैसले के खिलाफ सुप्रीम कोर्ट में ही रिव्यू पीटिशन दाखिल करने का विकल्प है। विडियो देखें : जेसिका केस में मनु शर्मा की उम्रकैद की सज़ा बरकरार सुप्रीम कोर्ट ने इस मामले के दो अन्य आरोपियों - विकास यादव और अमरजीत सिंह गिल की भी सज़ा को बरकरार रखा है। दोनों पर सबूत मिटाने के आरोप हैं। इस मामले में अपने बयान से मुकर चुके बॉलिवुड ऐक्टर शयान मुंशी की भी मुश्किलें इस फैसले के बाद बढ़ सकती हैं। उनपर अदालत में झूठ बोलने का मामला चल सकता है। मनु शर्मा उर्फ सिद्धार्थ वशिष्ठ की ओर से सुप्रीम कोर्ट में केस लड़ रहे राम जेठमलानी ने आरोप लगाया था कि हाई कोर्ट की बेंच ने उनके मुवक्किल को कसूरवार ठहराने के लिए सोच रखा था। गौरतलब है कि दिल्ली हाई कोर्ट ने निचली अदालत के उस फैसले को पलट दिया था , जिसमें कोर्ट ने आरोपियों को बरी कर दिया था। हाई कोर्ट ने <ILTIMEX TYPE="D">18 दिसंबर , 2006</ILTIMEX> को अपना फैसला सुनाया था , जबकि निचली अदालत ने <ILTIMEX TYPE="D">21 फरवरी , 2006</ILTIMEX> को मनु शर्मा को बरी किया था। सॉलिसिटर जनरल गोपाल सुब्रमण्यम ने अदालत को बताया था कि इस मामले में मनु शर्मा के खिलाफ पर्याप्त सबूत हैं। सीनियर ऐडवोकेट राम जेठमलानी ने मनु शर्मा की ओर से जिरह की। जेठमलानी ने हाई कोर्ट के फैसले के खिलाफ सुप्रीम कोर्ट में दलीलें पेश की। जेठमलानी ने कहा कि हाई कोर्ट ने मनु शर्मा को दोषी करार देने का मन बना लिया था। दूसरी तरफ सॉलिसिटर जनरल ने दलील दी कि मनु शर्मा के खिलाफ पर्याप्त सबूत हैं कि उसने ही अपराध को अंजाम दिया है। गौरतलब है कि मनु शर्मा वरिष्ठ कांग्रेसी नेता और पूर्व केंद्रीय मंत्री विनोद शर्मा का बेटा है। पुलिस के मुताबिक <ILTIMEX TYPE="D">29 अप्रैल 1999</ILTIMEX> को जेसिका लाल की साउथ दिल्ली की कुतुब कोलोनेड स्थित टमरिंड कोर्ट कैफे रेस्तरां में गोली मारकर हत्या कर दी गई थी। इस मामले में मनु शर्मा सहित अन्य को आरोपी बनाया गया। निचली अदालत ने <ILTIMEX TYPE="D">21 फरवरी 2006</ILTIMEX> को मनु शर्मा को हत्या मामले में बरी कर दिया। दिल्ली पुलिस ने निचली अदालत के फैसले को हाई कोर्ट में चुनौती दी। हाई कोर्ट ने निचली अदालत के फैसले को <ILTIMEX TYPE="D">18 दिसंबर 2006</ILTIMEX> को पलटते हुए मनु शर्मा को उम्रकैद की सजा सुनाई। हाई कोर्ट ने इस मामले में विकास यादव और अमरजीत सिंह गिल को सबूत नष्ट करने का दोषी माना।
</TEXT></DOC>