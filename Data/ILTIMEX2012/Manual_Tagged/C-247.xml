<?xml version="1.0" encoding="UTF-8" ?>
<DOC><TEXT>
नगर संवाददाता ॥ नई दिल्ली यमुना के जलस्तर में कमी आनी शुरू हो गई है। हालांकि <ILTIMEX TYPE="D">शुक्रवार</ILTIMEX> को इसमें बढ़ोतरी का अनुमान है लेकिन यह मामूली होगी। सिंचाई एवं बाढ़ नियंत्रण मंत्री राजकुमार चौहान स्थिति पर नजर रखे हुए हैं और उन्होंने सोनिया विहार पुश्ता , गढ़ी मांढू , जगतपुर गांव , उस्मानपुर गांव , चिल्ला खादर और शास्त्री पार्क आदि इलाकों का निरीक्षण किया। सिंचाई एवं बाढ़ नियंत्रण विभाग के मुताबिक , <ILTIMEX TYPE="D">बुधवार शाम 6 बजे</ILTIMEX> यमुना का जलस्तर 205.95 मीटर था जो <ILTIMEX TYPE="D">गुरुवार सुबह 6 बजे</ILTIMEX> कम होकर 205.80 मीटर पर पहुंच गया था। <ILTIMEX TYPE="D">शाम 6 बजे</ILTIMEX> तक यह 205.77 मीटर पर आ गया। विभाग का कहना है कि <ILTIMEX TYPE="D">शुक्रवार सुबह 10 बजे</ILTIMEX> तक जलस्तर के ऐसे ही बने रहने की उम्मीद है। इसके बाद इसमें मामूली रूप से बढ़ोतरी होने का अनुमान लगाया जा रहा है। <ILTIMEX TYPE="D">गुरुवार सुबह 6 बजे</ILTIMEX> यमुना में हथिनी कुंड से 1 लाख 79 हजार क्यूसेक पानी छोड़ा गया। इतनी ही मात्रा में पानी <ILTIMEX TYPE="F">हर एक घंटे</ILTIMEX> बाद लगातार <ILTIMEX TYPE="D">10 बजे</ILTIMEX> तक छोड़ा जाता रहा। इसके बाद <ILTIMEX TYPE="D">11</ILTIMEX> और <ILTIMEX TYPE="D">12 बजे</ILTIMEX> 1 लाख 54 हजार क्यूसेक पानी छोड़ा गया। <ILTIMEX TYPE="D">1</ILTIMEX> और <ILTIMEX TYPE="D">2 बजे</ILTIMEX> 1 लाख 13 हजार क्यूसेक पानी छोड़ा गया। <ILTIMEX TYPE="D">10 बजे</ILTIMEX> के बाद इसमें कमी आनी शुरू हो गई थी जिसके बाद <ILTIMEX TYPE="D">शाम 6 बजे</ILTIMEX> करीब 88 हजार क्यूसेक पानी यमुना में छोड़ा गया। विभाग का कहना है कि यमुना के जलस्तर में कमी आने से धीरे - धीरे उन इलाकों में भी पानी कम होना शुरू हो जाएगा जहां यमुना का पानी घुस गया था , मगर अभी इसमें थोड़ा वक्त लगेगा। उधर , दिल्ली के सिंचाई एवं बाढ़ नियंत्रण मंत्री राजकुमार चौहान ने उन इलाकों का निरीक्षण किया जहां यमुना का पानी घुस गया था। उन्होंने कहा कि हथिनी कुंड से लगातार छोड़े जा रहे पानी और लगातार हो रही बारिश की वजह से यमुना का जलस्तर बढ़ा है। उन्होंने यमुना के निचले इलाकों में रह रहे लोगों से अपील की है कि वह जल्द से जल्द इन स्थानों को छोड़कर सरकार द्वारा लगाए गए कैंपों में चले जाएं। उन्होंने बताया कि यमुना के जलस्तर को बढ़ने से रोकने के लिए मैगजीन रोड , मैटकॉफ हाउस , तांगा घाटा , विजय घाट आदि और नजफगढ़ नाले में गिरने वाले छोटे बड़े सभी नालों को पूरी तरह बंद कर दिया गया है। उन्होंने कहा कि <ILTIMEX TYPE="P">कुछ ही दिनों</ILTIMEX> में जलस्तर सामान्य हो जाएगा और फिर लोग अपने पुराने स्थानों पर पहुंच जाएंगे। राजस्व विभाग ने जलभराव से पीडि़त 1800 लोगों को निकालकर सुरक्षित स्थानों पर पहुंचा दिया है। यमुना के आसपास भी कई स्थानों पर 400 टैंट लगाए गए हैं। दूसरी ओर , विपक्ष के नेता जयकिशन शर्मा और निगम पार्षद अजीत सिंह ने कहा कि स्थिति सामान्य होती जा रही है लेकिन एमसीडी को अब और सचेत रहने की जरूरत है। प्रभावित क्षेत्रों में हैजा , आंत्रशोथ , टाइफाइड और पीलिया जैसी बीमारियां न फैलें। इसके लिए कीटनाशक दवाओं का छिड़काव जरूरी है। चलती फिरती डिस्पेंसरियां भी <ILTIMEX TYPE="P">24 घंटे</ILTIMEX> तैनात रखी जाएं।
</TEXT></DOC>