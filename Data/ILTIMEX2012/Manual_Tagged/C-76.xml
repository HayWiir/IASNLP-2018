<?xml version="1.0" encoding="UTF-8" ?>
<DOC><TEXT>
रंजीत वर्मा हम साहित्य अकादमी की सीढ़ियों पर बैठे हुए थे। यह लगभग <ILTIMEX TYPE="D">दस साल पहले</ILTIMEX> की बात है या यह भी कहा जा सकता है कि तब की बात है, जब देश में भूमंडलीकरण के आए <ILTIMEX TYPE="P">दस साल</ILTIMEX> हो चुके थे। लेकिन ग्लोबलाइजेशन तो दुनिया के पूंजीपतियों के लिए था या फिर सरकारों के लिए, आम आदमी के लिए तो यह बदहवासी से भरा विस्थापन का दौर था, जो <ILTIMEX TYPE="D">आज</ILTIMEX> भी बदस्तूर जारी है। सीढ़ियों पर मेरे कवि मित्र समझा रहे थे कि मुझे पटना वापस लौट जाना चाहिए। बाद में वह मुझे अपने घर ले गए। वहां उन्होंने मुझे खाना खिलाया लेकिन समझाना भी जारी रखा, जबकि <ILTIMEX TYPE="D">समय</ILTIMEX> का तकाजा था कि वह मुझे समझें। उस वक्त मुझे वह अखबार वाला याद आया जो दिल्ली के मेरे किराये के घर के सामने स्टॉल लगाता है। वह अखबार सिर्फ बेचता ही नहीं पढ़ता भी है। उसे पता है कि कौन सा ग्राहक कितना जानकार है। एक मोहल्ले की दुकान में कितनी कमाई होती होगी समझा जा सकता है। लेकिन <ILTIMEX TYPE="F">हर सुबह</ILTIMEX> अखबार और पत्रिकाएं सजाते वक्त उसका उत्साह देखते बनता है। वह हमेशा आशान्वित रहता है जबकि कमाई उतनी ही होनी है जितनी <ILTIMEX TYPE="F">रोज</ILTIMEX> हुआ करती है। दरअसल यह प्रेम है जो उसे अपने काम से हो गया है। वह लिखे हुए कागज की दुनिया में रम गया है। ठीक वैसे ही जैसे उसकी बगल में बैठा मोची तमाम चिल्लपों के बीच जूते में टांके लगाते वक्त रमा हुआ दिखता है और फिर जूते टांक लेने के बाद ग्राहक की ओर इस तरह देखता है मानो कह रहा हो- यह कला हर जगह नहीं मिलेगी। आदमी <ILTIMEX TYPE="D">एक समय</ILTIMEX> में सिर्फ एक अवस्था में नहीं रहता जैसे कि कोई एक ही <ILTIMEX TYPE="D">समय</ILTIMEX> में नहीं जीता बल्कि एक साथ कई शताब्दियां उसके अंदर जी रही होती हैं। इसलिए आप भी यहां सिर्फ मजबूरियां नहीं देखें। यहां प्रेम भी है और विश्वास भी लेकिन इसका मतलब यह नहीं कि वह डरा हुआ नहीं है। वह काम में रमा हुआ तो है लेकिन उजड़ा हुआ भी है। यह वही जगह नहीं है जहां उसने जन्म लिया था। वह जगह बहुत पीछे छूट गई है। वह काम तलाशता <ILTIMEX TYPE="D">एक दिन</ILTIMEX> पहुंच गया यहां। आप उससे यह नहीं पूछ सकते कि वह यहीं क्यों आया? आप मुझसे भी यह सवाल नहीं कर सकते क्योंकि मैं भी आपसे नहीं पूछ रहा कि एक आदमी वहीं जीवन भर कैसे रह सकता है जहां उसका जन्म हुआ हो? खास कर एक ऐसी स्थिति में जबकि एक ही जगह टिके रहना सत्ता और हालात दोनों को एक साथ चुनौती देने जैसा मामला बन गया है। हर कोई चुनौती नहीं दे सकता। सबके वश की बात नहीं यह। इससे आसान है नई जगह की चुनौतियों का सामना करना। कवि मित्र मुझे एक चुनौती की तरह ही दिख रहे थे। लेकिन मुझे प्यार सा आया उन पर। मुझे लगा शहर में एक आदमी अपना मिला। खाने में मजा आ गया। मुझे लगा इस शहर में अब मैं टिक जाऊंगा जबकि पटना छोड़ते वक्त मैं संशय में था।
</TEXT></DOC>