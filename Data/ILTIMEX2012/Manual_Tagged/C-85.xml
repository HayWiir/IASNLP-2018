<?xml version="1.0" encoding="UTF-8" ?>
<DOC><TEXT>
नई दिल्ली।। लाजपत नगर में <ILTIMEX TYPE="D">पिछले शनिवार</ILTIMEX> को हुई एक महिला की हत्या के आरोप में पुलिस ने उसके पति को गिरफ्तार किया है। इस वारदात में शामिल उसके दो साथियों को भी तलाशा जा रहा है। हौजखास में कंस्ट्रक्शन कंपनी में नौकरी करने वाले मनोज कुमार (35) अपनी पत्नी नीलम (30) के साथ लाजपत नगर पार्ट-2 के आई ब्लॉक स्थित एक मकान के फर्स्ट फ्लोर पर किराये पर रह रहे थे। करीब <ILTIMEX TYPE="D">हफ्ते</ILTIMEX> -दस पहले ही ये परिवार इस मकान में शिफ्ट हुआ था। इससे पहले ये लोग इसी इलाके के डी-ब्लॉक में रहते थे। नीलम हाउस वाइफ थीं। उनकी लव मैरिज को तकरीबन <ILTIMEX TYPE="P">7 साल</ILTIMEX> हो गए थे, लेकिन उनका कोई बच्चा नहीं था। <ILTIMEX TYPE="D">शनिवार रात करीब 8:30 बजे</ILTIMEX> पुलिस को लाजपत नगर स्थित मूलचंद हॉस्पिटल से सूचना मिली थी कि एक महिला को मृत अवस्था में वहां लाया गया है। महिला के पति मनोज ने पुलिस को बताया था कि <ILTIMEX TYPE="D">रात करीब 8:15 बजे</ILTIMEX> जब वह घर लौटे, तो दरवाजा अटका हुआ था और अंदर फर्श पर नीलम अचेत पड़ी थी। उसके गले में चुन्नी लिपटी हुई थी। नीलम की हत्या गला घोटकर की गई है। पुलिस ने घटनास्थल पर जाकर छानबीन की, तो सामान बिखरा पड़ा मिला। मनोज ने बताया कि नीलम का मंगलसूत्र और जूलरी गायब है। अडिशनल कमिश्नर (साउथ ईस्ट डिस्ट्रिक्ट) वीरेंद्र सिंह चहल ने बताया कि मनोज का बयान उसकी सोची-समझी साजिश थी और उसके दो साथियों ने इस काम में उसकी मदद की थी। साजिश को अंजाम देने के लिए ही उसने घर शिफ्ट किया था। वारदात को लूटपाट का रंग देने के लिए उसने घर का सामान भी बिखेर दिया था। दरअसल, मनोज और नीलम के बीच संबंध ठीक नहीं चल रहे थे। इसकी वजह पता करने के लिए तफतीश चल रही है। फिलहाल, मनोज को गिरफ्तार कर लिया गया है। उधर, <ILTIMEX TYPE="D">शुक्रवार रात</ILTIMEX> तिलक नगर के न्यू महावीर नगर में दो बच्चों और उनके पिता की संदिग्ध हालात में हुई मौत के मामले में पुलिस ने हत्या का केस दर्ज करके बच्चों की मां को गिरफ्तार कर लिया है। डीसीपी (वेस्ट डिस्ट्रिक्ट) शरद अग्रवाल के मुताबिक, दिल्ली जल बोर्ड में पंप ऑपरेटर प्रमोद (37) के आर्थिक तंगी से जूझ रहे थे, जिसे लेकर अक्सर प्रमोद और उनकी पत्नी सोनाली (35) के बीच कहासुनी होती रहती थी। उनकी <ILTIMEX TYPE="P">ढाई साल</ILTIMEX> की बेटी और <ILTIMEX TYPE="P">8 महीने</ILTIMEX> का बेटा था। <ILTIMEX TYPE="D">शुक्रवार रात</ILTIMEX> बेटी का स्कूल में एडमिशन कराने की बात को लेकर प्रमोद और सोनाली के बीच झगड़ा हुआ। सोनाली एडमिशन किसी अच्छे प्ले स्कूल में करवाना चाहती थी, जबकि प्रमोद का कहना था कि वह इतनी फीस नहीं दे सकता। झगड़े से तंग आकर प्रमोद ने जहरीला पदार्थ खाकर खुदकुशी कर ली। यह देखकर सोनाली ने भी नींद की गोलियां खा लीं और तकिये से मुंह दबाकर दोनों बच्चों की हत्या कर दी। नींद की गोलियां खाने के बाद जब कुछ नहीं हुआ, तो सोनाली ने कलाई की नस काटकर जान देने की कोशिश की, लेकिन प्रमोद के परिजन वहां पहुंच गए और जान बचा ली गई।
</TEXT></DOC>