<?xml version="1.0" encoding="UTF-8" ?>
<DOC><TEXT>
सत्येन्द्र पाल सिंह ।। नई दिल्ली भारत की पुरुष और महिला हॉकी टीमों का संघर्ष रंग लाया। भारत की पुरुष हॉकी टीम को तो उसका बकाया मिल गया है जबकि महिला टीम हॉकी इंडिया द्वारा हर खिलाड़ी द्वारा को 50-50 हजार रुपये की पेशकश को नकार चुकी है। भारतीय महिला हॉकी टीम की मांग है कि उसका जो भी बकाया है, उसे हॉकी इंडिया एकमुश्त अदा करे। भारत की महिला टीम की मांग है कि उसे भी पुरुष हॉकी टीम के खिलाड़ियों की तरह उसके बकाया का जल्द से जल्द भुगतान हो। इस पूरे प्रकरण में दिलचस्प बात यह है कि खिलाड़ियों की मदद में 'श्रेय' लेने का संघर्ष भी शुरू हो गया है। भारत की पुरुष हॉकी टीम को एक करोड़ रुपये की घोषणा देने की घोषणा खुद भारतीय ओलिंपिक संघ (आईओए) के सुरेश कलमाड़ी द्वारा करना इसकी एक बानगी था। अब खेल मंत्री एम. एस. गिल भी खिलाड़ियों को मदद देने की 'श्रेय' की लेने की होड़ में लग गए हैं। महिला हॉकी खिलाड़ियों को बतौर मदद एक करोड़ रुपये देने का वादा मध्य प्रदेश के मुख्यमंत्री ने किया, लेकिन इसका श्रेय लेने में एम. एस. गिल ने यह कह कोई कसर नहीं छोड़ी कि यह सब उनकी पहल पर हुआ। दरअसल हॉकी खिलाड़ियों की मदद के लिए एक करोड़ रुपये देने की घोषणा भोपाल में मध्य प्रदेश के मुख्यमंत्री शिवराज सिंह चौहान ने की थी। मुख्यमंत्री शिवराज चौहान <ILTIMEX TYPE="D">शुक्रवार</ILTIMEX> को दिल्ली में थे और उन्होंने खुद खेल मंत्री एम. एस. गिल से पूछा कि बताएं, एक करोड़ रुपये किसके खाते में देने हैं। भारत की महिला हॉकी खिलाड़ी बतौर विरोध भोपाल में काली पट्टी बांध कर कैंप में जुटी हैं। हॉकी इंडिया की अध्यक्ष विद्या स्टोक्स ने हालांकि इस बात से इनकार किया कि फिलहाल देश में हॉकी का कामकाज देख रही सर्वोच्च संस्था पुरुष और महिला हॉकी टीमों के खिलाड़ियों से भेदभाव करती हैं। हॉकी खिलाड़ियों की बगावत कहिए या फिर अपने हक की लड़ाई में सबसे दिलचस्प बात यह रही है कि पंजाब, मध्य प्रदेश और उत्तर प्रदेश की राज्य सरकारों, श्री सीमेंट, बॉलिवुड स्टार्स, भारतीय क्रिकेटरों की ओर से सुनील गावसकर और कई डॉक्टरों ने मदद के लिए हाथ बढ़ाए हैं। हॉकी इंडिया की अध्यक्ष विद्या स्टोक्स ने <ILTIMEX TYPE="D">शुक्रवार</ILTIMEX> को यहां कहा कि उन्हें हॉकी की मदद के लिए घोषणा करने वाले इन सभी से पैसे का इंतजार है। उधर खेल मंत्री एम. एस. गिल ने दिल्ली में <ILTIMEX TYPE="D">शुक्रवार</ILTIMEX> को यह घोषणा की कि इन हॉकी खिलाड़ियों के लिए करीब सवा करोड़ जुटा लिए गए हैं। गिल ने कहा कि मध्य प्रदेश के मुख्यमंत्री शिवराज सिंह चौहान एक करोड़ और एक शैक्षिक संस्थान से जुड़े विनय राय ने दस लाख देने का वादा किया। खेल मंत्री ने यह कहा कि वह पंजाब के मुख्यमंत्री सुखबीर सिंह बादल से भी हॉकी खिलाड़ियों की मदद को कहेंगे। एम . एस. गिल ने कहा, 'मैंने मुख्यमंत्री चौहान से खिलाड़ियों की मदद के लिए एक करोड़ रुपये देने को कहा और वह तुरंत तैयार हो गए।'
</TEXT></DOC>