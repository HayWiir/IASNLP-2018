<?xml version="1.0" encoding="UTF-8" ?>
<DOC><TEXT>
शिल्पी शर्मा नई दिल्ली।। कॉमनवेल्थ गेम्स शुरू होने में केवल <ILTIMEX TYPE="P">एक महीना</ILTIMEX> बचा है ऐसे में शेरा जुट गया है गेम्स के लिए माहौल तैयार करने में। स्कूलों के बच्चों से दोस्ती करने के बाद अब शेरा ने कॉलेज स्टूडेंट्स से दोस्ती के लिए हाथ बढ़ाया है। <ILTIMEX TYPE="D">बुधवार</ILTIMEX> को गेम्स के प्रमोशन के लिए शेरा नॉर्थ कैंपस के मिरांडा हाउस कॉलेज में पहुंचा। गेम्स मैस्कॉट को अपने बीच पाकर स्टूडेंट्स में गजब का एक्साइटमेंट दिखा। कॉमनवेल्थ गेम्स के डायरेक्टर (कम्यूनिकेशन एंड प्रमोशन) ने बताया कि मिरांडा हाउस में विजिट करने के बाद अब शेरा <ILTIMEX TYPE="P">अगले दो दिन</ILTIMEX> दो अलग-अलग मीडिया हाउस में जाएगा। उन्होंने यह भी बताया कि इसके बाद का शेरा का प्लान अभी तक तय नहीं हो पाया है, पर इसके बाद भी शेरा आम लोगों के बीच में दिखाई देगा। शेरा की इस विजिट से यह साबित हो गया कि शेरा सिर्फ बच्चों में ही नहीं, युवाओं के बीच में भी काफी पॉपुलर है। इससे यह भी सामने आया कि गेम्स को लेकर हमारे यूथ कितने पॉजिटिव हैं और अपने देश में महमानों के स्वागत के लिए तैयार हैं। मिरांडा हाउस कॉलेज की फर्स्ट ईयर स्टूडेंट पूजा ने बताया कि गेम्स के बारे में हममें से किसी को कोई भी कमेंट नहीं करना चाहिए। मैं गेम्स को सफल बनाने के लिए जितना कर पाऊंगी, करूंगी। मुझे विश्वास है कि दिल्ली में बहुत अच्छे गेम्स होंगे। यह दिल्ली के लिए काफी प्राइड की बात है और यह हमारे गेम्स हैं न कि सिर्फ सरकार के। कॉलेज की एक और स्टूडेंट विजेता ने बताया कि हमें करप्शन और किसी भी तरह के विवाद में न पड़कर गेम्स को सपोर्ट करना चाहिए। मैं कॉमनवेल्थ में वॉलंटियर भी हूं और सभी को कॉमनवेल्थ गेम्स को सपोर्ट करने के लिए कहती हूं। <ILTIMEX TYPE="D">आज</ILTIMEX> शेरा से मिलकर लगा कि अब कॉमनवेल्थ गेम्स काफी करीब आ चुके हैं और हम भी इसके लिए तैयार भी हैं। मैं अच्छे गेम्स की उम्मीद करती हूं। कॉलेज में कॉमनवेल्थ गेम्स पर एक प्रेजेंटेशन भी हुआ, जिसमें गेम्स के अलग-अलग पहलुओं के बारे में बताया गया। इस प्रेजेंटेशन को अटेंड करने वाली कॉलेज की स्टूडेंट तारा ने कहा कि यह पे्रजेंटेशन देखने के बाद गेम्स से जुड़े काफी फैक्ट्स भी पता चले, जिन्हें जानना हमारे लिए जरूरी है। साथ ही शेरा का अपने कॉलेज में होना भी काफी अच्छा था और उसको देखकर लगा कि हमें भी गेम्स के लिए ऐसे ही पॉजिटिव रहना चाहिए और गेम्स का प्रमोशन करना चाहिए। फर्स्ट ईयर स्टूडेंट नेहा ने कहा कि गेम्स को लेकर मैं काफी एक्साइटिड हूं और यही प्रार्थना कर रही हूं कि गेम्स अच्छी तरह से खत्म हो जाए। गेम्स के साथ हमारे देश का गौरव जुड़ा हुआ है। कॉलेज की प्रिंसिपल ने बताया कि यह हमारे कॉलेज के लिए काफी गर्व की बात है कि कॉमनवेल्थ गेम्स को सपोर्ट करने के लिए हमारे कॉलेज में इवेंट हो रहा है। हमारे कॉलेज के सभी स्टूडेंट्स इसे लेकर खुश हैं और वॉलंटियर का रोल भी निभा रहे हैं।
</TEXT></DOC>