<?xml version="1.0" encoding="UTF-8" ?>
<DOC><TEXT>
सुभाष लखोटिया दिल्ली सरकार ने हाल ही में सभी आठ श्रेणियों में सर्कल रेट दोगुने कर दिए हैं। इससे जाहिर तौर पर जमीन और मकानों की कीमतें बढ़ेंगी। केवल दिल्ली ही नहीं, बल्कि <ILTIMEX TYPE="P">पिछले एक साल</ILTIMEX> में हरियाणा और उत्तर प्रदेश में भी सर्कल रेटों में बढ़ोतरी हुई है। इस बढ़ोतरी का कुछ असर टैक्स स्ट्रक्चर पर भी पड़ेगा। क्या, डालते हैं एक नजर : लगेगा ज्यादा कैपिटल गेन सर्कल रेट में बढ़ोतरी का सबसे ज्यादा असर उन लोगों पर पड़ेगा, जो नए रेट लागू होने के बाद प्रॉपर्टी बेचेंगे। ज्यादा रेट के अनुसार उन्हें ज्यादा इनकम टैक्स भी चुकाना होगा। इस बात को समझने के लिए 'इनकम टैक्स एक्ट, <ILTIMEX TYPE="D">1961</ILTIMEX> ' की बात करते हैं। इस एक्ट की धारा 50 सी के अनुसार, किसी भी सेल ट्रांसेक्शन का कुल मूल्य वह रकम मानी जाएगी, जो स्टांप ड्यूटी चुकाने के लिए दर्शाई गई है। यदि किसी व्यक्ति ने अचल संपत्ति के रूप में जमीन या बिल्डिंग या दोनों बेचे हैं और बिक्री की रकम स्टांप ड्यूटी चुकाने के लिए तय न्यूनतम रकम से भी कम है, तो स्टांप ड्यूटी लेने के लिए प्राधिकृत अधिकारी जो रकम तय करेंगे, वही उस प्रॉपर्टी की वास्तविक कीमत मानी जाएगी। ऐसे में यदि प्रॉपर्टी सर्कल रेट से भी कम मूल्य पर बेची जाती है, तो कैपिटल गेन की गणना करते <ILTIMEX TYPE="D">समय</ILTIMEX> प्रॉपर्टी की सेल प्राइस की बजाय सर्कल रेट के आधार पर तय प्रॉपर्टी की कीमत को आधार बनाया जाएगा। कैपिटल गेन ज्यादा होने पर उस व्यक्ति को ज्यादा इनकम टैक्स भी चुकाना होगा। यहां इस बात पर जरूर गौर करना चाहिए कि रीयल एस्टेट डिवेलपर्स पर धारा 50 सी लागू नहीं होती, इसलिए डिवेलपर्स को नए सर्कल रेट से कम कीमत पर प्रॉपर्टी बेचने पर भी एक्स्ट्रा इनकम टैक्स नहीं देना होगा। बढ़ेगी स्टांप ड्यूटी सर्कल रेट से मतलब उस रेट से है, जिसे किसी भी प्रॉपर्टी की रजिस्ट्री के लिए आधार माना जाता है। किसी खास इलाके की प्रॉपर्टी रजिस्टर्ड कराने के लिए आवश्यक है कि प्रॉपर्टी की कम से कम कीमत उस इलाके के रेट के अनुसार ही तय की जाए। ये रेट बढ़ने से जाहिर तौर पर स्टांप ड्यूटी भी ज्यादा चुकानी होगी। इसे सर्कल रेट बढ़ने का अहम असर कह सकते हैं। हाउस टैक्स में वृद्घि सर्कल रेट बढ़ने से आप पर ज्यादा हाउस टैक्स चुकाने का भार भी पड़ सकता है। हालांकि जरूरी नहीं है कि ऐसा सभी जगह हो, क्योंकि कई जगह हाउस टैक्स की गणना यूनिट एरिया या प्रॉपर्टी की लोकेशन के आधार पर की जाती है, लेकिन कुछ जगहों पर प्रॉपर्टी खरीदने पर खर्च की गई कुल रकम के आधार पर हाउस टैक्स लगाया जाता है। उन जगहों पर हाउस टैक्स पर भी सर्कल रेट बढ़ने का असर पड़ेगा। ऐसे में इस मुद्दे को हम केवल दिल्ली के संदर्भ में ही नहीं, बल्कि पूरे देश के बारे में देखेंगे। बता दें कि पहले दिल्ली में भी हाउस टैक्स की गणना प्रॉपर्टी की कीमत के आधार पर की जाती थी, लेकिन अब यह लोकेशन के आधार पर तय होता है।
</TEXT></DOC>