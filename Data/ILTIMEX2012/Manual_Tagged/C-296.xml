<?xml version="1.0" encoding="UTF-8" ?>
<DOC><TEXT>
मनीष अग्रवाल नई दिल्ली ।। आईजीआई एयरपोर्ट के रनवे नंबर-29 पर <ILTIMEX TYPE="P">रात 8 से 10 बजे</ILTIMEX> तक लैंड करने वाले एयरक्राफ्ट के पायलटों को डायरक्टरेट जनरल सिविल एविएशन (डीजीसीए) ने कहा है कि वह इस दौरान थर्स्ट रिवर्सर्स का प्रयोग न करें। ऐसा करने से नॉइज पलूशन में काफी कमी आएगी। इसके अलावा डायल ने यहां विभिन्न स्थानों पर नॉइज पलूशन को मापने के लिए जर्मनी से इंपोर्ट की गईं 6 मशीनें लगाई हैं। <ILTIMEX TYPE="P">6 महीने</ILTIMEX> में इसकी रिपोर्ट डीजीसीए को सौंपी जाएगी। एयरपोर्ट के एक अधिकारी के मुताबिक, असल में रनवे नंबर-29 की तरफ से लैंड करने वाले एयरक्राफ्ट से होने वाले नॉइज पलूशन में कमी लाने के लिए ही यह सब किया जा रहा है। इसी कड़ी में डीजीसीए ने पायलटों से कहा है कि वे <ILTIMEX TYPE="P">रात 8 से 10 बजे</ILTIMEX> तक रनवे नंबर-29 पर लैंड करते वक्त थर्स्ट रिवर्सर्स का प्रयोग न करें। सिर्फ जरूरत पड़ने पर ही इसका प्रयोग करें। असल में थर्स्ट रिवर्सर्स के तहत पायलट लैंड करते वक्त एयरक्राफ्ट का इंजन उलटा घुमाना शुरू कर देते हैं। इससे जो पावर प्लेन को पहले आगे भगाने में लगती है, वही पावर प्लेन की स्पीड कम करने में लगनी शुरू हो जाती है। इससे प्लेन कम से कम ब्रेक लगाते हुए रुक जाता है। लेकिन इस प्रक्रिया में शोर बेहद अधिक होता है। इसी शोर को रोकने के लिए डीजीसीए ने पायलटों को यह निर्देश दिए हैं। अधिकारी ने बताया कि रनवे नंबर-29 पर <ILTIMEX TYPE="P">रात 10 बजे से सुबह 6 बजे</ILTIMEX> तक किसी भी प्लेन को लैंड नहीं कराया जाता है। लेकिन <ILTIMEX TYPE="P">दिनभर</ILTIMEX> यहां जो भी प्लेन लैंड करते हैं, वह वसंत कुंज साइड से आते हैं। ऐसे में उस एरिया के लोगों को हवाईजहाजों का भारी शोर सुनने को मजबूर होना पड़ता है। इसी को ध्यान में रखते हुए डायल ने रनवे नंबर-29 से ऑपरेट होने वाले प्लेन के नॉइज पलूशन को मापने के लिए जर्मनी से मंगाई गई 6 मशीनें लगाई हैं। इन मशीनों को रनवे के अप्रोच पाथ, जैसे वसंत कुंज की रंगपुरी पहाड़ी, द्वारका, जेएनयू और आईआईटी आदि स्थानों पर लगाया गया है। मशीनों से करीब <ILTIMEX TYPE="P">6 महीने</ILTIMEX> तक नॉइज पलूशन को मापा जाएगा और इसके बाद इस रिपोर्ट को डीजीसीए को सौंपा जाएगा। इसके बाद ही इसके समाधान के रास्ते तलाशे जाएंगे। इस मामले में डायल का कहना है कि वह नॉइज पलूशन को कम करने के लिए न केवल वसंत कुंज आरडब्ल्यूए के संपर्क में है, बल्कि इस काम में एयरपोर्ट अथॉरिटी ऑफ इंडिया, एयरलाइंस, एयर ट्रैफिक कंट्रोलर और डीजीसीए का भी साथ है। इस अभियान में यह भी पता लगाया जाएगा कि कौन-कौन से एयरक्राफ्ट से अधिक शोर होता है। फिर उनके डिजाइन और इंजन के बारे में भी सोचा जाएगा कि उनसे शोर कैसे कम हो। आमतौर पर दिल्ली एयरपोर्ट पर लैंड करते वक्त प्लेन अपनी लैंडिंग प्रक्रिया को ग्रेटर नोएडा के आसपास से शुरू करते हैं। उस वक्त प्लेन की धरातल से ऊंचाई 1800 से 2600 फीट और स्पीड 140 से 160 नोटिकल माइल होती है।
</TEXT></DOC>