<?xml version="1.0" encoding="UTF-8" ?>
<DOC><TEXT>
भूपेंद्र नई दिल्ली।। केंद्रीय माध्यमिक शिक्षा बोर्ड (सीबीएसई) ने स्कूलों के प्रिंसिपलों को लिखा है कि अगर 10वीं व 12वीं एग्जाम में किसी सब्जेक्ट के क्वेश्चन पेपर को लेकर कोई आपत्ति है तो उसे सीधे बोर्ड के पास भेजा जाना चाहिए। सीबीएसई ने इसके लिए ऑब्जर्वेशन शेड्यूल तय किया है, जिसके जरिए स्कूल अपनी बात रख सकते हैं। अगर बोर्ड के एक्सपर्ट्स का ग्रुप आपत्तियों से सहमत होगा तो आपत्तियों के आधार पर मार्किंग स्कीम तय कर दी जाएगी ताकि स्टूडेंट्स को किसी भी तरह का नुकसान न हो। इसके अलावा बोर्ड की ओर से स्कूलों को यह भी सुझाव दिया है कि क्वेश्चन पेपर को लेकर मीडिया में बेवजह के कमेंट न दिए जाएं क्योंकि इससे एग्जामिनेशन प्रोसेस पर असर पड़ता है। बेहतर है कि तैयार किए गए शेडयूल के जरिए ही बोर्ड को सूचित किया जाए। सीबीएसई के कंट्रोलर ऑफ एग्जामिनेशन एम. सी. शर्मा ने बताया कि क्वेश्चन पेपर को लेकर स्कूल के प्रिंसिपल को ऑब्जर्वेशन शेड्यूल बोर्ड के पास भेजना होगा। प्रिंसिपल ऑब्जर्वेशन शेड्यूल को फैक्स कर सकते हैं। हर पेपर के बाद सब्जेक्ट का एक्सपर्ट ग्रुप मीटिंग करता है और अगर वास्तव में कोई समस्या नजर आती है तो मार्किंग स्कीम तय करते <ILTIMEX TYPE="D">समय</ILTIMEX> उसे भी ध्यान में रखा जाता है। प्रिंसिपल को किसी सब्जेक्ट का एग्जाम होने के <ILTIMEX TYPE="P">24 घंटे</ILTIMEX> के अंदर शेड्यूल भरकर भेजना होगा। शेड्यूल में बोर्ड ने पांच कॉलम बनाए हैं मसलन क्या कोई क्वेश्चन आउट ऑफ सिलेबस था, स्टूडेंट्स के लिए बहुत ही मुश्किल था, ट्रांसलेशन गलत था, क्वेश्चन का फॉर्मेशन डिफेक्टिव था या अन्य कोई परेशानी? स्कूलों को इन फॉर्मेट के जरिए अपनी बात बोर्ड को भेजनी होगी। खास बात यह है कि बोर्ड ने स्कूलों के नाम लेटर में यह कहा है कि सस्ती पॉपुलेरिटी के लिए क्वेश्चन पेपर पर कमेंट न किए जाएं। स्टूडेंट्स व टीचर को अपनी आपत्ति दर्ज करवाने का अधिकार है लेकिन इसका कोई ठोस आधार होना चाहिए। अगर किसी क्वेश्चन पेपर में स्टूडेंट्स को वाकईर समस्या होती है तो बोर्ड को जरूर बताया जाना चाहिए ताकि जरूरत पड़ने पर स्टूडेंट्स को रियायत दी जा सके। प्राइवेट स्कूलों की संस्था नैशनल प्रोग्रेसिव स्कूल कॉन्फ्रेंस (एनपीएससी) के वाइस चेयरमैन एल. वी. सहगल बोर्ड के इस कदम से सहमत हैं, वह कहते हैं कि स्टूडेंट्स को टीचर को परेशानी बतानी चाहिए और टीचर स्कूल के प्रिंसिपल को बताए। प्रिंसिपल वेरिफिकेशन के बाद ही बोर्ड को अपनी बात भेजे। इससे सिस्टम अधिक प्रभावी हो सकेगा। वह कहते हैं कि क्वेश्चन पेपर को लेकर कन्फ्यूजन पैदा नहीं होना चाहिए। विकलांग स्टूडेंट्स का एग्जाम ग्राउंड फ्लोर पर बोर्ड ने स्कूलों से कहा है कि विकलांग स्टूडेंट्स के एग्जाम ग्राउंड फ्लोर पर बनी क्लासेज में ही लिए जाएं। इन स्टूडेंट्स को नियमों के मुताबिक एक्स्ट्रा टाइम भी दिया जाए। बोर्ड की स्कीम के मुताबिक विकलांग स्टूडेंट्स को <ILTIMEX TYPE="P">तीन घंटे</ILTIMEX> के पेपर में <ILTIMEX TYPE="P">एक घंटा</ILTIMEX> एक्स्ट्रा टाइम मिलता है। <ILTIMEX TYPE="P">ढाई घंटे</ILTIMEX> के पेपर में <ILTIMEX TYPE="P">50 मिनट</ILTIMEX> , <ILTIMEX TYPE="P">दो घंटे</ILTIMEX> के पेपर में <ILTIMEX TYPE="P">40 मिनट</ILTIMEX> और <ILTIMEX TYPE="P">डेढ़ घंटे</ILTIMEX> के पेपर में <ILTIMEX TYPE="P">30 मिनट</ILTIMEX> एक्स्ट्रा मिलते हैं।
</TEXT></DOC>