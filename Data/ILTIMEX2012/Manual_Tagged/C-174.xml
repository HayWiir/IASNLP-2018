<?xml version="1.0" encoding="UTF-8" ?>
<DOC><TEXT>
अशोक चटर्जी जूही चावला सफल ऐक्ट्रेस तो रही ही हैं, बेहतरीन हाउसमेकर भी हैं। वह जहां भी जाती हैं, अपने साथ तानपुरा लेकर जाती हैं, बावजूद इसके वह प्रफेशनल सिंगर बनकर अपने बचपन की इच्छा पूरी नहीं करना चाहतीं। कोलकाता नाइट राइडर्स की को-ओनर जूही ने <ILTIMEX TYPE="P">पिछले दिनों</ILTIMEX> हमसे बातचीत में आईपीएल और अपने फ्यूचर प्रोजेक्ट्स के बारे में बात की। 'टी-20' को बैट्समैनों का गेम माना जाता है। ऐसे में टीम कोलकाता बोलर्स पर क्यों ज्यादा ध्यान दे रही है? यह टीम मीटिंग में लिया गया फैसला है। टीम मैनेजमेंट ने कुछ सोच कर ही यह फैसला लिया होगा। वैसे भी मैं टीम की डेली वर्किंग में ज्यादा इंवॉल्व नहीं हूं, इसलिए मुझे इस बारे में ज्यादा जानकारी नहीं है। मेरे ख्याल से इस बारे में सौरव दादा ज्यादा बेहतर बता पाएंगे। क्या आपको इस बात का दुख है कि आईपीएल सीजन-3 में कोई पाकिस्तानी प्लेयर नहीं खेल पाया? मेरे ख्याल से टैलंट को उसकी राष्ट्रीयता के आधार पर नहीं तोला जाना चाहिए। फिल्म इंडस्ट्री में भी हम हमेशा सिर्फ टैलंट की ही तलाश में रहते हैं और हमारे लिए इससे ज्यादा कुछ मायने नहीं रखता। मेरे ख्याल से सभी जगह यही फंडा अपनाया जाना चाहिए। खबर है कि टीम मोहाली में एक नया ओनर शामिल हो रहा है। क्या कोलकाता का भी ऐसा कोई प्लान है? अगर वहां ऐसा कुछ हो रहा है, तो जरूरी नहीं कि हमारे यहां भी ऐसा हो। हम लोग इमोशनली और प्रफेशनली टीम के प्रति पूरी तरह कमिटेड हैं। ऐसे में फिलहाल हमारा इस तरह का कोई प्लान नहीं है। <ILTIMEX TYPE="P">इन दिनों</ILTIMEX> आप फिल्म की शूटिंग भी कर रही हैं? मैं एक फिल्म में काम कर रही हूं। इसमें मैंने एक कश्मीरी गर्ल का रोल किया है, जिसकी फैमिली कश्मीर छोड़ चुकी है। हम लोग दिल्ली में एक रिफ्यूजी की तरह रहते हैं। अच्छी बात यह है कि इस फिल्म के सिलसिले में काफी अरसे बाद मुझे अपनी फ्रेंड मनीषा कोइराला से मिलने का मौका मिला। गुरदास मान के साथ अपनी नई पंजाबी फिल्म 'सुखमणि' में आपने कुछ गाने गाए हैं। क्या इसे आपका नया अवतार माना जाए? यह मेरे लिए बेहद उत्साही सफर रहा है। मुझे लगा कि मुझे सिंगिंग की टेक्नीक सीखनी चाहिए। हालांकि मेरा प्रफेशनल सिंगर बनने का कोई इरादा नहीं है। बावजूद इसके, क्योंकि मुझे सिंगिंग पसंद है, इसलिए मैं इस ट्रैक पर आगे बढ़ सकती हूं। क्या यह सच है कि आप हमेशा अपने साथ एक तानपुरा लेकर चलती हैं? यह बिल्कुल सच है। मैं <ILTIMEX TYPE="D">पिछले छह सालों</ILTIMEX> से म्यूजिक की स्टूडेंट हूं। बचपन से मुझे म्यूजिक का शौक था, लेकिन वही हुआ कि 'जाना था जापान और पहुंच गए चीन' समझे। (हंसते हुए) वैसे, मैं फिल्मों में गाने का प्लान भी बना सकती हूं। काजोल ने एसआरके के अपोजिट लीड रोल में 'माई नेम इज खान' से कम बैक किया है। क्या आपका भी ऐसा कोई प्लान है? अगर चांस मिला, तो जरूर करूंगी। लेकिन मेरी हां के लिए स्क्रिप्ट का अच्छा होना जरूरी है।
</TEXT></DOC>