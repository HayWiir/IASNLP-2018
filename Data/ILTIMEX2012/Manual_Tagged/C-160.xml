<?xml version="1.0" encoding="UTF-8" ?>
<DOC><TEXT>
आतंकवाद के दानव ने इस बार भारत के पुराने दोस्त रूस की राजधानी मॉस्को को अपना निशाना बनाया है। <ILTIMEX TYPE="D">सोमवार की सुबह</ILTIMEX> अपने-अपने घरों से मेट्रो पर सवार होकर काम पर निकले करीब 40 लोग <ILTIMEX TYPE="P">पौन घंटे</ILTIMEX> के अंतर से दो अंडरग्राउंड स्टेशनों पर हुए विस्फोटों के शिकार हो गए। इन घटनाओं के पीछे किसका हाथ है, इस बारे में अभी सिर्फ अटकलें लगाई जा रही हैं। अलबत्ता प्रारंभिक जांच से इतना जरूर पता चला है कि दो औरतों ने कमर में बंधी विस्फोटक बेल्ट से इस हत्याकांड को अंजाम दिया है। <ILTIMEX TYPE="P">अतीत</ILTIMEX> में रूस के तीन तनावग्रस्त क्षेत्रों चेचन्या, इंगुशेतिया और दागिस्तान से जुड़े अलगाववादी संगठनों ने मॉस्को और अन्य रूसी शहरों में भीड़ वाली जगहों पर विस्फोट किए हैं। संयोगवश ये तीनों ही इलाके मुस्लिम बहुल हैं और इनमें जारी अलगाववादी आंदोलनों की एक धारा वैचारिक रूप से अल कायदा के करीब है। इसके आधार पर इन विस्फोटों को अल कायदा की नवीनतम कार्रवाई की तरह भी देखा जा सकता है। लेकिन रूस की ओर से हाल में न तो अल कायदा के, न ही चेचन्या, इंगुशेतिया और दागिस्तान के अलगाववादी आंदोलनों के खिलाफ ऐसी कोई कार्रवाई हुई है, जिसकी तात्कालिक प्रतिक्रिया के साथ इस घटना को जोड़ा जा सके। घटना का सबसे भयानक पहलू है कि इसका भूमिगत रेल स्टेशनों पर अंजाम दिया जाना, जहां लोगों के पास भागकर जान बचाने की तो बात ही दूर, खुलकर सांस लेने की भी जगह नहीं होती। बिल्कुल आम लोग, जिनका सरकार के फैसलों या उन पर अमल की प्रक्रिया से कुछ भी लेना-देना नहीं होता, एक बंद जगह में हुए विस्फोट की दहशत और चारों तरफ मची भगदड़ के बीच कुचल कर मर जाएं, इस तरह के पागलपन के जरिए कोई भला क्या हासिल करना चाहता है? बहरहाल, यह पागलपन ही हमारे <ILTIMEX TYPE="D">समय</ILTIMEX> की हकीकत है, लिहाजा भारत के जिन दो शहरों दिल्ली और कोलकाता में फिलहाल भूमिगत मेट्रो ट्रेनें चल रही हैं, उनके नीति नियंताओं को मॉस्को की घटना से तत्काल यह सबक लेना चाहिए कि ट्रेनों और स्टेशनों की सुरक्षा व्यवस्था को पूरी तरह फूलप्रूफ बनाया जाए। इसके लिए अगर जरूरी हो तो मेट्रो विस्तार के अगले चरण का काम <ILTIMEX TYPE="P">कुछ समय</ILTIMEX> के लिए स्थगित रख कर भी सभी स्टेशनों पर बॉडी स्कैन का इंतजाम किया जाना चाहिए। अभी एक्स-रे स्कैनिंग की व्यवस्था सिर्फ सामानों के लिए है। लोगों की जांच हाथों से छूकर ही की जाती है और ज्यादा भीड़ वाले <ILTIMEX TYPE="D">क्षणों</ILTIMEX> में तो यात्रियों की सूरत देख कर ही उनकी सीरत का अंदाजा लगा लिया जाता है। ध्यान रहे, मॉस्को में मेट्रो <ILTIMEX TYPE="D">1935</ILTIMEX> से चल रही है और उस पर पहला आतंकवादी हमला आर्मीनियाई अलगाववादियों ने <ILTIMEX TYPE="D">1977</ILTIMEX> में , यानी अब से <ILTIMEX TYPE="D">33 साल पहले</ILTIMEX> किया था। इसके सुपर पावर लेवल के सुरक्षा इंतजाम तभी से मौजूद हैं, इसके बावजूद <ILTIMEX TYPE="P">पिछले 15 सालों</ILTIMEX> में मॉस्को मेट्रो पर यह चौथा हमला है। घास में छिपे हरे सांप की तरह घात लगाए बैठे आतंकवादियों से बचाव का अकेला उपाय <ILTIMEX TYPE="P">चौबीसों घंटे</ILTIMEX> की सतर्कता के सिवाय और कुछ भी नहीं है।
</TEXT></DOC>