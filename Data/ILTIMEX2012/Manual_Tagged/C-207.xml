<?xml version="1.0" encoding="UTF-8" ?>
<DOC><TEXT>
एजेंसियां ॥ नई दिल्ली भारतीय हॉकी टीम के तेज तर्रार ड्रैग फ्लिकर संदीप सिंह ने सर्वश्रेष्ठ प्रदर्शन करते हुए क्वांगचओ (चीन) में हुए एशियन गेम्स में सबसे ज्यादा 11 गोल दागे। भारतीय टीम एशियन गेम्स में मलयेशिया से सेमीफाइनल में हार गई और उसका गोल्ड मेडल जीत कर सीधे ओलिंपिक के लिए क्वॉलिफाई करने का सपना टूट गया। संदीप सिंह ने कहा, ' भारत की टीम एशियन गेम्स में सबसे बढि़या टीम टीम थी। मलयेशिया के खिलाफ हम घटिया अंपायरिंग का शिकार बने। अगर विडियो रेफरल होता तो हम मलयेशिया के खिलाफ सेमीफाइनल में नहीं हारते। हमने बाद में इस मैच के विडियो फुटेज देखें तो पता चला कि मलयेशिया को जो मिला पेनल्टी कॉर्नर था वह दरअसल था ही नहीं। गेंद मलयेशियाई खिलाड़ी के पैर से टकराकर गुरबाज के पास गई थी। घटिया अंपायरिंग का हमें खामियाजा भुगतना पड़ा।' सेमीफाइनल में गोल्डन गोल से मलयेशिया से हारने वाली भारतीय टीम ने पूल चरण में चिर प्रतिद्वंद्वी पाकिस्तान को हराया और ब्रॉन्ज मेडल के प्लेऑफ मैच में साउथ कोरिया को हराया था। भारत के चीफ कोच होजे ब्राजा से सेमीफाइनल में मलयेेशिया को दिए पेनल्टी कॉर्नर को गलत करार दिया था और इस दागे गोल की बदौलत मलयेशिया ने बराबरी पाई थी। संदीप दुर्घटना के कारण दोहा एशियाड में नहीं खेल पाए थे। उन्होंने कहा, 'हमारा लक्ष्य इन खेलों में पेनल्टी कार्नर में 75 फीसदी से ज्यादा तब्दीली का औसत रखना था और वह इसमें कामयाब रहे। मैं <ILTIMEX TYPE="D">22 अगस्त 2006</ILTIMEX> को शताब्दी एक्सप्रेस में एक हादसे में लगी गोली से मैं एशियाड और वर्ल्ड कप नहीं खेल सका था। मैं चाहता था कि इस बार टीम गोल्ड मेडल जीते और मैं ज्यादा से ज्यादा गोल करूं। मैंने पूरी कोशिश की, लेकिन किस्मत ने एक बार फिर दगा दे दिया।' यह पूछे जाने पर कि सेमीफाइनल में हार के बाद कांसा जीतने के मैच के लिए टीम ने अपना मनोबल कैसे ऊंचा किया तो संदीप ने कहा, सभी को मेडल की अहमियत का अहसास था। सेमीफाइनल हारने से हम सभी दुखी थे। हर पदक, पदक हाता है और हम कांसा जीतने में कामयाब रहे। हमें पता था कि साउथ कोरिया को हरा देंगे तो ओलिंपिक क्वॉलिफायर में कमोबेश आसान प्रतिद्वंद्वी मिलेंगे। हम सभी हर हालत में कांस्य जीतना चाहते थे।' ओलिंपिक क्वॉलिफायर की बाबत पूछ जने पर संदीप ने कहा कि अभी इस बारे में कुछ सोचा नहीं। <ILTIMEX TYPE="D">दो साल पहले</ILTIMEX> पेइचिंग ओलिंपिक के लिए हुए क्वॉलिफायर में ब्रिटेन के हाथों हारकर भारत <ILTIMEX TYPE="P">80 साल</ILTIMEX> में पहली बार ओलिंपिक से बाहर रहा था। यह पूछ जाने पर कि क्या टीम पर इसका अतिरिक्त दबाव होगा ता संदीप ने कहा, 'नहीं। मैं ओलिंपिक क्वालीफायर नहीं खेला था लेकिन मुझे नहीं लगता कि उसमें हारने का कोई अतिरिक्त दबाव होगा। हम नए सिरे से आगाज करेंगे और यही लय कायम रही तो ओलिंपिक क्वालीफायर जीतकर लंदन ओलिंपिक <ILTIMEX TYPE="D">2012</ILTIMEX> खेलेंगे।' चीफ कोच ब्राजा को भारतीय टीम के लिए रु कना चाहिए या नहीं इस बाबत संदीप ने कोई टिप्पणी से इनकार कर दि या।'
</TEXT></DOC>