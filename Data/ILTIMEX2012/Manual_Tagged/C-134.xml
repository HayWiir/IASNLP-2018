<?xml version="1.0" encoding="UTF-8" ?>
<DOC><TEXT>
शकील अख्तर नई दिल्ली।। सुप्रीम कोर्ट द्वारा इलाहाबाद हाई कोर्ट के अयोध्या पर आने वाले फैसले को रोकने की याचिका पर सुनवाई से इनकार के बाद अब यह तय हो गया है कि <ILTIMEX TYPE="D">24 सितंबर</ILTIMEX> को फैसला आएगा। लेकिन कानून के जानकारों और राजनीतिक दलों के नेताओं को शक है कि फैसला, फैसले जैसा होगा। एक सीनियर कांग्रेसी नेता का कहना है कि इलाहाबाद हाई कोर्ट गुगली भी मार सकता है। मतलब वह ऐसा फैसला सुनाए जिससे कोई एक पक्ष जीता हुआ और दूसरा हारा हुआ महसूस नहीं करे। हिंदू और मुस्लिम धार्मिक नेता फैसला क्या होगा से ज्यादा इस बात पर चिंतित हैं कि फैसले के बाद क्या होगा। <ILTIMEX TYPE="D">1992 के बाद</ILTIMEX> गंगा-जमुना में बहुत पानी बह चुका है। दोनों धर्मों के अधिकांश नेताओं का मानना है कि अब हम गलती करने की स्थिति में नहीं हैं। भारत दुनिया की बड़ी ताकत बनने की दिशा में बढ़ रहा है। युवा इस तरक्की के वाहक हैं। वे देश की शांति-व्यवस्था में कोई विघ्न-बाधा बर्दाश्त नहीं करेंगे। धार्मिक नेताओं का कहना है कि <ILTIMEX TYPE="D">1992</ILTIMEX> में देश को साम्प्रदायिक तनाव के नतीजे नहीं मालूम थे। लेकिन अब इसके क्या नुकसान होंगे सब जानते हैं। पढ़ें: राम जन्मभूमि-बाबरी मस्जिद विवाद पर स्पेशल कवरेज अफवाहें देश की सबसे बड़ी दुश्मन हैं। अफवाहों पर विश्वास करने वाला कोई देश अंदर से मजबूत नहीं बन सकता। कानून के जानकार कांग्रेस के एक नेता का कहना है कि इतने विवादग्रस्त मामले में जज ऐसा कोई फैसला देने से बच सकते हैं जिससे देश के दो बड़े समुदायों में से एक को जीत और दूसरे को हार का आभास हो। हालांकि, इस तरह के अनुमान जताने वालों का कहना है कि यह एक आकलन है, लेकिन परिस्थितियों को देखकर लगता है कि इतने पुराने मुकदमे में अभी कोई स्पष्ट फैसला नहीं आने वाला। मामला इसके बाद सुप्रीम कोर्ट में जा सकता है, जहां इसके निपटने में <ILTIMEX TYPE="P">कई साल</ILTIMEX> और लग सकते हैं। इस बैकग्राउंड में कुछ धार्मिक नेता भी अपने विकल्प पेश करने की तैयारी कर रहे हैं। प्रतिष्ठित शिया उलेमा और ऑल इंडिया पर्सनल लॉ बोर्ड के उपाध्यक्ष मौलाना कल्बे सादिक ने कहा है कि उनके पास <ILTIMEX TYPE="D">सदियों</ILTIMEX> से विवादित इस विवाद को हल करने का तीसरा विकल्प है जिसे वे <ILTIMEX TYPE="D">24 सितंबर के बाद</ILTIMEX> पेश करेंगे। उन्होंने कहा कि देश के हिंदू और मुसलमानों के साथ बाकी समुदाय भी शांति चाहते हैं। देश की प्रतिष्ठा और सम्मान के लिए यह जरूरी है कि सब मिलजुल कर रहें। आध्यात्मिक गुरु श्री श्री रविशंकर ने सबसे अपील की है कि फैसला आने के बाद शांति और सौहार्द बनाए रखें। साम्प्रदायिक घृणा फैलाने के प्रयासों से बचना चाहिए। अखिल भारतीय इमाम संघ के महासचिव उमर इलियासी ने कहा कि अदालती फैसला आने के बाद खुशी या गम का इजहार नहीं किया जाए। इंडियन मुस्लिम लीग और कई अन्य मुस्लिम संगठनों ने सबको संयम बरतना चाहिए। फैसला कुछ भी हो भाईचारे को बनाए रखकर सांप्रदायिक और देश विरोधी ताकतों को कड़ा जवाब देना चाहिए। देश और आपसी सद्भाव से बड़े मंदिर- मस्जिद नहीं हो सकते।
</TEXT></DOC>