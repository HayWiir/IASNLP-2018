<?xml version="1.0" encoding="UTF-8" ?>
<DOC><TEXT>
मुंबई॥ पाकिस्तानी आतंकवादी अजमल कसाब ने <ILTIMEX TYPE="D">गुरुवार</ILTIMEX> को अभियोजन पक्ष की इस दलील पर सवाल उठाया कि वह 26/11 के हमलों वाली <ILTIMEX TYPE="D">रात</ILTIMEX> को नौ आतंकवादियों के साथ एक नाव में दक्षिण मुंबई के बधवार पार्क में एक नौका से उतरा था। कसाब के वकील ने कहा कि उसे मामले में फंसाने के लिए साक्ष्य गढ़ा गया। कसाब के वकील अमीन सोलकर ने उसे सुनाई मौत की सजा की पुष्टि के लिए सुनवाई कर रहे बांबे हाई कोर्ट में कहा कि निचली अदालत में जो नाव पेश की गई वह इतनी छोटी थी कि इसमें 10 लोग और उनका सामान नहीं आ सकता। सोलकर ने अदालत से अनुरोध किया कि छोटी नौका मंगाई जाए ताकि न्यायाधीश निरीक्षण कर सकें और इसकी क्षमता को देख सकें। अभियोजन पक्ष ने कहा था कि उनके लिए नौका को अदालत में लाना संभव नहीं होगा और न्यायाधीश आर्थर रोड जेल में निचली अदालत में इसे देख सकते हैं जहां इसे रखा गया है। जस्टिस रंजना देसाई और आर.वी. मोरे इस मामले में बाद में उचित फैसला करेंगे। कसाब के बचाव के लिए अदालत द्वारा नियुक्त वकील सोलकर और फरहाना शाह ने दलील दी कि नाव से जब्त सामान जैसे आठ जीवन रक्षक जैकेट, टी-शर्ट, पतलून और टोपियां आदि डीएनए परीक्षण के लिए नहीं भेजे गए। यदि डीएनए जांच हुई होती तो नौका में कसाब की मौजूदगी की ओर इशारा करने वाले पक्के सबूत हो सकते थे। अभियोजन पक्ष का कहना है कि कसाब और नौ अन्य लोग अल-हुसैनी नाव में सवार होकर कराची से चले थे और बीच रास्ते में उन्होंने मछली पकड़ने वाली भारतीय नौका कुबेर का अपहरण कर लिया। जब वे मुंबई के तट की ओर पहुंचे तो उन्होंने कुबेर को छोड़ दिया और किनारे तक पहुंचने के लिए अपने साथ पाकिस्तान से लाई गई नौका का इस्तेमाल किया। हालांकि कसाब ने कहा कि वह <ILTIMEX TYPE="D">26 नवंबर 2008</ILTIMEX> से काफी पहले ही समझौता एक्सप्रेस से दिल्ली आया था और बाद में हिंदी फिल्में देखने के लिए मुंबई गया। पुलिस ने उसे जुहू बीच पर गिरफ्तार किया और आतंकी हमलों के दौरान वह पुलिस हिरासत में था। सोलकर की दलील थी कि अभियोजन पक्ष ने आतंकवादियों के नौका से उतरने की बात साबित करने के लिए केवल एक चश्मदीद भारत तोमोर से पूछताछ की। उन्होंने कहा कि इस प्रत्यक्षदर्शी पर भरोसा नहीं किया जा सकता क्योंकि वह विश्वसनीय नहीं है। तोमोर होटल ताज महल में काम कर रहा था जो कि हमलों वाली <ILTIMEX TYPE="D">रात</ILTIMEX> को आतंकवादियों की गिरफ्त में था। उसने पुलिस को बताया था कि उसने कसाब और अन्य लोगों को बधवार पार्क से एक नाव में उतरते देखा था। सोलकर ने कहा कि वह काम करने ताज होटल गया था और <ILTIMEX TYPE="D">अगली सुबह</ILTIMEX> बधवार पार्क आया। यदि ताज आतंकवादियों की गिरफ्त में था तो उसने होटल में कैसे प्रवेश किया। कसाब के वकील ने इस ओर इशारा किया कि यह बात आश्चर्यजनक है कि तोमोर ताज होटल में आतंकी हमले पर पूरी तरह चुप था जहां वह <ILTIMEX TYPE="D">उस रात</ILTIMEX> ड्यूटी पर था।
</TEXT></DOC>