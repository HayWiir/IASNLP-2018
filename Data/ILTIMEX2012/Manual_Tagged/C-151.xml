<?xml version="1.0" encoding="UTF-8" ?>
<DOC><TEXT>
प्रमुख संवाददाता ।। नई दिल्ली गांवों, अनधिकृत कॉलोनियों, अनधिकृत नियमित कॉलोनियों से प्रॉपटीर् टैक्स लेने के मसले पर एमसीडी प्रशासन और नेताओं में ठन गई है। प्रशासन का कहना है कि यहां के निवासियों को हर हाल में टैक्स देना होगा। दूसरी ओर एमसीडी नेताओं का कहना है कि रूरल विलेज में तो पहले से ही टैक्स माफ है जबकि अन्य कॉलोनियों के मसले पर वे उपराज्यपाल से लेकर गृह मंत्रालय तक से बात करेंगे ताकि कोई स्थायी हल निकाला जा सके। एमसीडी के प्रॉपटीर् टैक्स विभाग ने हाल ही में एक नोटिस जारी किया है कि रूरल विलेज की 200 वर्गमीटर के असली वारिस की रिहायशी प्रॉपटीर् को छोड़कर सभी को प्रॉपटीर् टैक्स तो देना ही होगा, साथ ही शहरीकृत गांव, अनधिकृत और अनधिकृत नियमित कॉलोनियों को भी टैक्स देना होगा। उन पर प्रॉपटीर् टैक्स <ILTIMEX TYPE="D">वर्ष 2004</ILTIMEX> से लगाया गया है और कहा गया है कि टैक्स न देने पर सजा के साथ साथ भारी जुर्माने का प्रावधान भी रखा गया है। विशेष बात यह है कि एमसीडी प्रशासन ने टैक्स का नोटिस तो जारी कर दिया लेकिन एमसीडी में सत्तासीन बीजेपी नेता के साथ विपक्ष के नेता तक इसका विरोध कर रहे हैं और प्रशासन के इस नोटिस को अमान्य करार दे रहे हैं। एमसीडी की सबसे पावरफुल कमिटी स्थायी समिति के अध्यक्ष योगेंद चंदोलिया का कहना है कि इस मामले मंे वह उपराज्यपाल से मिलेंगे और केंदीय गृह मंत्रालय से भी बातचीत करेंगे। उन्होंने कहा कि असल में गांवों और उपरोक्त कॉलोनियों से <ILTIMEX TYPE="P">कई सालों</ILTIMEX> से टैक्स नहीं लिया जा रहा है, इसलिए इस मामले को लेकर भ्रम की स्थिति बन रही है। चंदोलिया के अनुसार मामला चूंकि खासा संवेदनशील है, इसलिए कोई न कोई रास्ता जरूर निकाला जाएगा। एमसीडी मंे नेता सदन सुभाष आर्य का भी कहना है कि <ILTIMEX TYPE="D">वर्ष 2004 से पहले</ILTIMEX> तक रूरल विलेज के मूल वाशिंदों से कोई टैक्स नहीं लिया जाता था, इसके अलावा अनधिकृत कॉलोनियों आदि के निवासियों से पहले कभी टैक्स लेने की कवायद नहीं की गई। इसलिए संदेश यही गया कि वहां टैक्स माफ है। आर्य का कहना है कि जब गांवों से पहले से टैक्स माफ है तो वहां के निवासियों पर तो टैक्स नहीं बनता और बाकी कॉलोनियों पर इस मसले पर पहले गंभीर विचार विमर्श किया जाना चाहिए। दूसरी ओर एमसीडी में विपक्ष के नेता जयकिशन शर्मा का स्पष्ट कहना है कि गांवों और उपरोक्त कॉलोनियों से टैक्स लिया ही नहीं जाना चाहिए। अगर ऐसा किया गया तो कांग्रेस इसका विरोध करेगी और सड़कों पर उतर आएगी। उन्होंने कहा कि सरकार ने औने पौने दामों में किसानों की जमीन को खरीदकर करोड़ों अरबों रुपये कमाए लेकिन किसानों का कोई हित नहीं किया। इसलिए वहां से टैक्स क्यों लिया जाए। दूसरे अनधिकृत कॉलोनियों को जब कोई सुविधा ही नहीं दी जा रही है, आधिकारिक तौर पर न वहां सड़क बनाई जा सकती है, न सफाई का इंतजाम किया जाता है और न ही सीवर व्यवस्था दी जा रही है तो फिर उनका भी टैक्स माफ किया जाना चाहिए।
</TEXT></DOC>