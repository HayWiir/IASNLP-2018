<?xml version="1.0" encoding="UTF-8" ?>
<DOC><TEXT>
विनोद शर्मा ॥ नोएडा दिल्ली , गाजियाबाद और नोएडा के पास यमुना और हिंडन नदी में बह रहे तेज पानी को कंट्रोल करने वाले गेटों की हालत ठीक नहीं है। सिंचाई विभाग से जुड़े अफसरों की मानें तो यहां बाढ़ के <ILTIMEX TYPE="D">दिनों</ILTIMEX> में नोएडा और दिल्ली में यमुना के बेकाबू होने का खतरा मंडरा रहा है। <ILTIMEX TYPE="F">हर साल</ILTIMEX> जहां तटबंध टूट रहे हैं , वहीं गाजियाबाद के पास हिंडन पर लगे 8 गेट , चिल्ला रेग्युलेटर पर लगे 13 गेट और ओखला बैराज के 27 गेटों में से ज्यादातर में जंग लग चुका है। इनकी मेंटिनेंस के लिए 5 करोड़ का प्रपोजल <ILTIMEX TYPE="D">डेढ़ साल पहले</ILTIMEX> बैराज मेंटिनेंस डिपार्टमेंट ने शासन को भेजा था। इस पर अभी तक कोई कार्रवाई नहीं हुई है। हालत यह है कि इमरजेंसी में अगर यमुना के पानी को कोंडली नहर में आने से रोका जाए तो यह संभव नहीं है क्योंकि ये गेट जंग के कारण इतने जर्जर हो गए हैं कि गेट बंद होने के बावजूद पानी नीचे से निरंतर बहता रहता है। किसी <ILTIMEX TYPE="D">दिन</ILTIMEX> यमुना का उफान कहीं चिल्ला रेग्युलेटर के पास खतरा पैदा न कर दे। दिल्ली और यूपी बॉर्डर पर बने इन बैराजों की एनबीटी ने गहराई से पड़ताल की। सिंचाई विभाग के अफसर इन गेटों की हिफाजत करते हैं। इनकी मेंटिनेंस का जिम्मा बैराज मेंटिनेंस कानपुर के पास है। जब भी इनमें कोई कमी नजर आती है बैराज मेंटिनेंस को इसकी सूचना भेज दी जाती है। सूत्रों ने बताया कि ओखला बैराज से पहले चिल्ला रेग्युलेटर का निर्माण <ILTIMEX TYPE="D">साल 1980 -81</ILTIMEX> में हुआ था। तब से ये गेट बदले नहीं गए हैं। <ILTIMEX TYPE="D">2 साल पहले</ILTIMEX> यहां लगे 13 गेटों को ज्यादा पानी आने पर शाहदरा डे्रन की तरफ खोलने की कोशिश की गई , तो 3 गेट जाम मिले। सूत्रों ने बताया कि ओखला बैराज में भी कुल 27 गेट लगे हैं। इनके ऑपरेशन का सिस्टम काफी पुराना है। यहां स्टॉप लॉग गेट लगाए जाने चाहिए। इनकी मेंटिनेंस का जिम्मा संभालने वाले एक कर्मचारी ने नाम न छापने की शर्त पर बताया कि <ILTIMEX TYPE="D">इस समय</ILTIMEX> जितने भी नए बैराज बन रहे हैं उनमें स्टॉप लॉग गेट लग रहे हैं। इन्हें खोलने में ज्यादा देर नहीं लगती। सभी गेट मॉडर्न सिस्टम के तहत लगे हैं। इस तरह के गेट गोकुल बैराज मथुरा और गंगा बैराज कानपुर के साथ ही बुलंदशहर के नरौरा बैराज पर लगाए गए हैं। हिंडन की तरफ से कोंडली नहर के जरिए यमुना में आने वाले पानी को कंट्रोल करने को हिंडन के मुहाने पर भी एक बैराज बना हुआ है। सूत्रों के अनुसार इस बैराज पर भी मेंटिनेंस पर ध्यान नहीं दिया जा रहा है। इन सभी पर 5 करोड़ का प्रस्ताव शासन को भेजा जा चुका है। इसके बाद से गवर्नमेंट की तरफ से कोई रेस्पॉन्स नहीं मिला है। इस संबंध में एनबीटी की तरफ से सिंचाई विभाग के अफसरों से बातचीत करने की कोशिश की गई , लेकिन वे इस बारे में जवाब देने की बजाय बड़े अफसरों से पूछने की बात कहकर पल्ला झाड़ रहे हैं।
</TEXT></DOC>