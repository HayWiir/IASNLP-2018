<?xml version="1.0" encoding="UTF-8" ?>
<DOC><TEXT>
प्रमुख संवाददाता ॥ गाजियाबाद नगर निगम की बोर्ड बैठक में हंगामे के बीच <ILTIMEX TYPE="D">सोमवार</ILTIMEX> को 293 करोड़ रुपये का बजट पास हो गया। <ILTIMEX TYPE="D">तीन मई</ILTIMEX> की कार्यसमिति में इस बजट पर पहले ही मुहर लग चुकी थी। बजट में 193 करोड़ रुपये की आय और 264 करोड़ रुपये व्यय करने का प्रावधान किया गया है। बैठक में शहर में चार मल्टिलेवल पार्किंग बनाने और कई बालिका विद्यालय खोलने के प्रस्ताव को भी हरी झंडी मिल गई। मेयर दमयंती गोयल की अध्यक्षता में बोर्ड की बैठक करीब <ILTIMEX TYPE="D">11:00 बजे</ILTIMEX> शुरू हुई। बैठक में विभिन्न मुद्दांे पर <ILTIMEX TYPE="P">पूरे दिन</ILTIMEX> हंगामा चलता रहा। कई बार गहमागहमी इस कदर बढ़ गई कि गुस्से में कई पार्षदों ने बजट की कॉपी फाड़ डाली। इस बीच एक पार्षद ने अधिशासी अभियंता पर भुगतने की धमकी का आरोप लगाया। इस मामले में अधिशासी अभियंता ए. के. सिंह से सफाई मांगी गई। उनकी सफाई के बाद मामला शांत हुआ। लगातार हो रहे हंगामे के बीच बजट प्रस्तावों पर बहस भी होती रही और कई मदों में संशोधन के बाद 293 करोड़ रुपये का बजट पास कर दिया गया। बजट में राजस्व से 59 करोड़ रुपये, लाइसेंस से 75 लाख रुपये, विक्रय से 4 करोड़ 17 लाख रुपये, किराया से 3 करोड़ सात लाख रुपये, ठेका से एक करोड़ 15 लाख रुपये, फीस से नौ करोड़ 26 लाख रुपये, शासन से 11 करोड़ 15 लाख रुपये की आय दिखाई गई है। बजट के अनुसार निर्माण में 76 करोड़ रुपये, वॉटर सप्लाई आदि पर 27 करोड़ रुपये, प्रकाश व्यवस्था पर 6 करोड़ पांच लाख रुपये, हेल्थ पर 43 करोड़ रुपये आदि मदों पर 264 करोड़ रुपये खर्च किए जाएंगे। नगर निगम के पास 100 करोड़ रुपये पहले से ही बैलेंस है। हाउस टैक्स बढ़ाने का प्रस्ताव नामंजूर सदन मंे नगर निगम के हाउस टैक्स बढ़ाने के इरादे को तगड़ा झटका लगा। मेयर दमयंती गोयल के मुताबिक सदन ने हाउस टैक्स न बढ़ाने का फैसला लिया है। उन्होंने बताया कि नगर निगम ने शहर मंे 25 प्रतिशत हाउस टैक्स बढ़ाने का स्पेशल प्रस्ताव पेश किया था। मगर नगर निगम ने टैक्स बढ़ाने के इस प्रस्ताव को खारिज कर दिया। मेयर का कहना है कि नगर निगम की आमदनी अन्य माध्यमों से बढ़ाई जाएगी, इसके लिए कई विशेष कदम उठाए जाएंगे। प्रस्ताव , जो मंजूर हुए - - शहर में चार मल्टिलेवल पार्किंग बनेगी - विजयनगर जोन के सर्वोदयनगर , चरण सिंह कॉलोनी और शहीदनगर ईदगाह के पास गर्ल्स स्कूल बनाए जाएंगे - नगर निगम की ओर से संचालित गर्ल्स स्कूल में स्टूडेंट्स को फ्री बुक दी जाएग - सीवर ट्रीटमेंट प्लांट से साफ पानी की सप्लाई के लिए पाइप लाइन डाली जाएगी - गांधीनगर सिविल डिफेंस पार्क में नगर निगम के अतिथि गृह का निर्माण होगा - शिक्षा के प्रचार प्रसार के लिए एकल विद्यालय योजना चलाई जाएगी - महापौर के लिए कैंप ऑफिस का निर्माण होगा - हिंडन नदी स्थित बैकुंठधाम में अंतिम स्नान के लिए गंगाजल की पाइप लाइन बिछेगी - प्रत्येक वॉर्ड के पार्क में झूलों के दो -दो सेट लगाए जाएंगे
</TEXT></DOC>