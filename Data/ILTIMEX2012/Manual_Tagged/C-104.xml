<?xml version="1.0" encoding="UTF-8" ?>
<DOC><TEXT>
कोलकाता ।। कांग्रेस महासचिव राहुल गांधी ने <ILTIMEX TYPE="D">सोमवार</ILTIMEX> को वामपंथियों के गढ़ कोलकाता में सीपीएम पर जमकर निशाना साधा। यहां यूथ कांग्रेस की रैली में राहुल ने सीपीएम पर गरीबों और पिछड़ों के लिए भेजा गया सेंट्रल फंड हड़पने का आरोप लगाया। राहुल ने कहा कि राज्य में सीपीएम के <ILTIMEX TYPE="D">दिन</ILTIMEX> अब गिनती के <ILTIMEX TYPE="D">दिन</ILTIMEX> रह गए हैं। इस पर सीपीएम ने कहा कि ऐसा लगता ही राहुल को जमीनी हकीकत का पता नहीं है। गौर करने लायक बात यह थी कि राहुल ने अपने <ILTIMEX TYPE="P">12 मिनट</ILTIMEX> के भाषण में कांग्रेस-तृणमूल कांग्रेस गठजोड़ के बारे में कुछ नहीं कहा। राहुल रैली में कहा- दो तरह के बंगाल हैं। एक सीपीएम के लिए है जहां धन है, चकाचौंध है। एक दूसरा बंगाल है जहां अंधेरा, पिछड़ापन है और जहां समृद्धि, रोजगार, सड़कें और बिजली नहीं है। राहुल की कोलकाता में यह पहली जनसभा थी। राज्य में <ILTIMEX TYPE="D">अगले साल</ILTIMEX> विधानसभा चुनाव होने हैं। रैली के दौरान राहुल ने बैरिकेड पार कर भीड़ में लोगों से हाथ मिलाया। इससे उनकी सुरक्षा में तैनात एसपीजी को परेशानी हुई। उन्होंने सीपीएम पर <ILTIMEX TYPE="D">पिछले 33 सालों</ILTIMEX> से केंद्रीय फंड को लूटने में शामिल रहने का आरोप लगाया। राहुल ने कहा कि केंद्र सरकार मनरेगा समेत कई योजनाओं के तहत राज्य को करोड़ों रुपये भेज रही है लेकिन, धन सीपीएम के खजाने में पहुंच रहा है। राहुल ने कहा कि पश्चिम बंगाल में 45 फीसदी लोगों के पास राशनकार्ड नहीं हैं। उन्होंने कहा- मैं जानना चाहता हूं कि पश्चिम बंगाल मंे कम्युनिस्टों को क्या हुआ है। दुनिया तेजी से बदल रही है और वे अभी भी <ILTIMEX TYPE="P">70 और 80 के दशक</ILTIMEX> की विचारधारा से चिपके हुए हैं। उन्होंने कहा कि सोवियत संघ में रातोंरात कम्युनिजम मिट गया। <ILTIMEX TYPE="D">वह दिन</ILTIMEX> दूर नहीं है जब इस राज्य से भी सीपीएम खत्म हो जाएगी। राहुल ने कहा कि जब मैं <ILTIMEX TYPE="D">पांच साल पहले</ILTIMEX> उत्तर प्रदेश में पार्टी को फिर से खड़ा करने गया था , तब लोगों ने उनसे कहा था कि वहां मत जाइए , क्योंकि कांग्रेस का वहां पुनरुद्धार नहीं हो सकता। अब उत्तर प्रदेश में कांग्रेस में नई जान आ गई है। वहां अगली सरकार कांग्रेस की होगी। तमिलनाडु में युवक कांग्रेस की सदस्य संख्या 35 हजार से बढ़कर 14.5 लाख हो गई है हो गई है। उसका उदाहरण उदाहरण देते हुए राहुल ने कहा कि पश्चिम बंगाल में <ILTIMEX TYPE="P">अगले चार - पांच महीनों</ILTIMEX> में यही होगा। राहुल के आरोपों पर सीपीएम सेंट्रल कमिटी के मेंबर मोहम्मद सलीम ने कहा कि सेंट्रल फंड के इस्तेमाल की मॉनिटरिंग के लिए मेकनिजम और ऑडिट सिस्टम है। उन्होंने कहा कि केंद्र से मिले एक - एक पैसे का हिसाब - किताब है और उसकी नियमित मॉनिटरिंग होती है। सलीम ने कहा कि इस विषय पर कैग भी निगरानी रखता है और संसद में प्रश्नकाल के दौरान चर्चा भी हो चुकी है। सलीम ने कहा कि सेंट्रल फंड कांग्रेस की कोशिशों से नहीं मिलता। उन्होंने कहा कि यह पैसा राज्य सरकार के पास आता है , सीपीएम के पास नहीं जैसा कि राहुल ने दावा किया है।
</TEXT></DOC>