<?xml version="1.0" encoding="UTF-8" ?>
<DOC><TEXT>
भूपेंद्र नई दिल्ली ।। कोबॉल्ट-60 से लैस गामा सेल को कबाड़ में बेचने वाली आक्शन कमिटी ने सिर्फ कागजों पर ही अपनी जिम्मेदारी अच्छी तरह से निभाई है। यह बात उन डॉक्युमेंट्स से साफ हो जाती है, जिनमें कमिटी के गठन से लेकर मीटिंग तक का ब्यौरा शामिल है। <ILTIMEX TYPE="D">6 फरवरी 2010</ILTIMEX> को इस ऑक्शन कमिटी का गठन किया गया था और <ILTIMEX TYPE="D">10 फरवरी</ILTIMEX> को पहली मीटिंग भी हुई थी। मीटिंग का विस्तृत अजेंडा तय हुआ और चर्चा हुई कि कौन- कौन सा कबाड़ बेचा जाएगा? सूत्रों का कहना है कि मीटिंग के दौरान यह तय किया गया कि प्रयोग में न आने वाले उपकरण, फर्नीचर को बेचा जाएगा और मेंबरों ने इस प्रस्ताव पर साइन कर दिए। लेकिन किसी ने इस ओर ध्यान नहीं दिया कि कोबॉल्ट-60 से लैस गामा सेल भी कमरे में रखा हुआ है। डिपार्टमेंट को यह जानकारी थी कि यह मशीन कमरे में रखी हुई है लेकिन सबने कागजों पर साइन करके अपनी जिम्मेदारी पूरी कर ली। खास बात यह है कि कमिटी का गठन पूरे प्रसीजर को अपनाकर हुआ था। वाइस चांसलर और प्रो वाइस चांसलर की मंजूरी भी इसमें शामिल थी। यूनिवसिर्टी ने अटॉमिक एनर्जी रेगुलेटरी बोर्ड (एईआरबी) के नोटिस का जवाब तैयार कर लिया है और <ILTIMEX TYPE="D">सोमवार</ILTIMEX> को यह जवाब बोर्ड को सौंप दिया जाएगा। सूत्र बताते हैं कि यूनिवसिर्टी ने अपने जवाब में यह माना है कि केमिस्ट्री डिपार्टमेंट ने आक्शन को लेकर नासमझी दिखाई है। अब यह साफ हो गया है कि आक्शन कमिटी की जिम्मेदारी तय की जाएगी और जांच कमिटी की रिपोर्ट में जिन मेंबरों को जिम्मेदार ठहराया जाएगा, उनके खिलाफ कार्रवाई भी होगी। वाइस चांसलर प्रो. दीपक पेंटल कहते हैं कि केमिस्ट्री डिपार्टमेंट को यह देखना चाहिए था कि कौन- कौन से आइटम बेचे जा रहे हैं और कहीं कोई खतरनाक पदार्थ तो नहीं बेचा जा रहा? वह कहते हैं कि रेडियोएक्टिव पदार्थों के ऑक्शन करना डिपार्टमेंट की भूल है और यूनिवर्सिटी का हेड होने के नाते वह इसकी नैतिक जिम्मेदारी भी ले चुके हैं। उधर, इग्जेक्यूटिव कमिटी के मेंबर राजीव रे का कहना है कि इस ऑक्शन प्रोसेस में डिपार्टमेंट से लेकर यूनिवर्सिटी के टॉप ऑफिसर भी शामिल थे इसलिए यह पूरी तरह से यूनिवर्सिटी की लापरवाही है। ऐसे में वीसी को इस्तीफा देना चाहिए ताकि निष्पक्ष जांच हो सके। खास बात यह है कि 10 मेंबर वाली ऑक्शन कमिटी में साइंस के 8 प्रफेसर शामिल थे, जिनमें केमिस्ट्री डिपार्टमेंट के हेड समेत 5 मेंबर इसी डिपार्टमेंट के सीनियर प्रफेसर थे जबकि डीन ऑफ साइंस, बॉटनी डिपार्टमेंट, जूलजी डिपार्टमेंट व डिपार्टमेंट ऑफ प्लांट मॉलिक्युलर बॉयोलजी के भी प्रफेसर इस कमिटी में थे। यूनिवर्सिटी के भी दो ऑफिसर इस कमिटी में थे। गौरतलब है कि <ILTIMEX TYPE="D">शनिवार</ILTIMEX> को एईआरबी के 4 सदस्यों की एक टीम डीयू पहुंची थी और टीम ने फिजिक्स और केमिस्ट्री डिपार्टमेंट की बिल्डिंग के बीच एक कमरे में बने सोर्स रूम की जांच पड़ताल की। इसी सोर्स रूम में उन रेडियोएक्टिव पदार्थों को रखा जाता है, जिनका इस्तेमाल फिजिक्स और केमिस्ट्री डिपार्टमेंट के छात्र प्रैक्टिकल के लिए करते हैं।
</TEXT></DOC>