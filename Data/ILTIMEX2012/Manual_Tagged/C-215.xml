<?xml version="1.0" encoding="UTF-8" ?>
<DOC><TEXT>
वरिष्ठ संवाददाता ॥ नई दिल्ली <ILTIMEX TYPE="D">इसी महीने</ILTIMEX> आउटर दिल्ली के बवाना इलाके में हुई एक युवक महेंद्र सिंह उर्फ गौतम की हत्या की गुत्थी सुलझाते हुए पुलिस ने दो आरोपियों को गिरफ्तार कर लिया है। उनकी पहचान आजाद (40) और उसके बेटे मोनू (19) के रूप में हुई। दोनों बवाना के रमेश नगर इलाके में रहते हैं। आजाद जमीन किराये पर लेकर उस पर फूलों की खेती करता है। उसके परिवार में पत्नी के अलावा 4 बच्चे हैं। मोनू खेतीबाड़ी में अपने पिता का हाथ बंटाता है। पुलिस ने वारदात में इस्तेमाल हथौड़ा , लाश को ठिकाने लगाने के लिए इस्तेमाल की गई साइकल और मृतक की चप्पलें बरामद कर ली हैं। पुलिस इसे ऑनर किलिंग का मामला बता रही है। डीसीपी ( आउटर डिस्ट्रिक्ट ) छाया शर्मा के मुताबिक , वारदात वाली <ILTIMEX TYPE="D">रात</ILTIMEX> आजाद ने मृतक महेंद्र (23) को अपनी बेटी के कमरे में देख लिया था। उसे लगा कि महेंद्र वहां बुरे इरादे से आया है। इसी वजह से उसने अपने बेटे के साथ मिलकर पहले महेंद्र की अपने घर के अंदर ही हत्या की और फिर लाश प्लास्टिक की बोरी में बांधकर बवाना नहर में फेंक दी। <ILTIMEX TYPE="D">14 सितंबर की शाम 7:15 बजे</ILTIMEX> पुलिस को हैदरपुर वॉटर ट्रीटमेंट प्लांट में तैरती एक बोरी में लाश होने की सूचना मिली थी। पुलिस मौके पर पहुंची , तो पाया कि प्लांट के किनारे लगी आयरन ग्रिल में एक प्लास्टिक की बंद बोरी अटकी थी। बोरी में एक युवक की लाश थी। युवक का गला उसी की शर्ट की एक बांह से कसा हुआ था और उसके सिर व शरीर पर चोट के कई निशान थे। मृतक की जेब से उसका वोटर आईडी , पर्स , मोबाइल व कुछ अन्य दस्तावेज बरामद हुए , जिससे उसकी पहचान महेंद्र सिंह के रूप में हुई। के . एन . काटजू मार्ग थाने में मर्डर केस दर्ज कर लिया गया। छानबीन में पता चला कि आगरा जिले का रहने वाला महेंद्र बवाना के रमेश नगर इलाके में रह रहा था। उसकी लाश मिलने के <ILTIMEX TYPE="D">दो दिन बाद</ILTIMEX> आगरा जिले में रहने वाले उसके चाचा कमलेश ने पुलिस के सामने शक जताया कि शायद रमेश नगर में रहने वाले महेंद्र के पड़ोसी आजाद और उसके बेटे मोनू ने इस वारदात को अंजाम दिया है। पुलिस ने आजाद और मोनू को हिरासत में ले लिया। पूछताछ में उन्होंने अपना जुर्म कबूल कर लिया। आजाद ने पुलिस को बताया कि वारदात वाली <ILTIMEX TYPE="D">रात</ILTIMEX> जब उसने महेंद्र को अपनी बेटी के कमरे में देखा , तो उसका खून खौल उठा। उसने अपने बेटे के साथ मिलकर पहले तो महेंद्र को जमकर पीटा और फिर उसके ऊपर हथौड़े से वार कर दिया , जिससे महेंद्र बेहोश हो गया। उसके बाद इन लोगों ने महेंद्र के शर्ट की बांह से ही उसका गला कसकर बांध दिया और फिर लाश को प्लास्टिक की एक बोरी में बंद कर लिया। <ILTIMEX TYPE="D">देर रात</ILTIMEX> को ये लोग बोरी को लादकर साइकल से बवाना नहर तक ले गए और फिर उस बोरी को नहर में फंेक दिया।
</TEXT></DOC>