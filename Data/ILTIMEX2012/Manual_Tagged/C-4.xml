<?xml version="1.0" encoding="UTF-8" ?>
<DOC><TEXT>
भूपेंद्र नई दिल्ली ।। एजुकेशन ट्रिब्यूनल के गठन के लिए केंद्र सरकार एक बिल लाने की तैयारी कर रही है ताकि एजुकेशन से जुड़े मसलों का जल्द से जल्द निपटारा हो सके। ट्रिब्यूनल बिल तैयार करने का प्रोसेस भी शुरू हो चुका है। मानव संसाधन विकास मंत्रालय के हायर एजुकेशनल डिपार्टमेंट ने सभी सेंट्रल यूनिवसिर्टी के वाइस चांसलरों को लिखे लेटर में ट्रिब्यूनल गठन के लिए बिल लाए जाने की जानकारी दी है। मंत्रालय की ओर से जारी किए गए लेटर में सेंट्रल यूनिवसिर्टी के लीगल प्रोसेस और स्टैंडिंग काउंसिल्स की परफॉर्मेन्स के बारे में भी जानकारी मांगी गई है और कहा गया है कि एजुकेशनल मसलों से जुड़े मुकदमों की संख्या लगातार बढ़ती जा रही है और इन मुकदमों पर काफी खर्चा भी हो रहा है। <ILTIMEX TYPE="P">लंबे समय</ILTIMEX> तक चलने वाले मुकदमों पर काफी खर्च होता है और इस खर्च को कम किया जा सकता है। कहा गया है कि इन मुकदमों पर आने वाले खर्चा टैक्स देने वाली जनता की जेब से जाता है और इस तरह के खर्च पर काबू के उपाय किए जाने जरूरी हैं। लेटर में कहा गया है कि मुकदमों पर खर्च में लगातार इजाफा भी हो रहा है। इसी को ध्यान में रखते हुए ट्रिब्यूनल के गठन की बात सामने आई है ताकि एजुकेशनल मैटर्स में जल्द फैसला हो और दूसरे पक्ष का भी <ILTIMEX TYPE="D">समय</ILTIMEX> व पैसा बचें। ट्रिब्यूनल के लिए बिल लाने से पहले सरकार सेंट्रल यूनिवर्सिटीज द्वारा मुकदमों पर किए जाने वाले खर्च का आकलन भी कर रही है। यूनिवर्सिटीज ने मंत्रालय को अपनी रिपोर्ट भी भेजी है, जिसमें वकीलों को दी गई फीस की जानकारी भी शामिल है साथ ही यह भी बताया गया है कि किस तरह के मुकदमे सामने आ रहे हैं और उनमें यूनिवर्सिटीज की क्या स्थिति रहती है। डीयू के वाइस चांसलर प्रोफेसर दीपक पेंटल का कहना है कि ट्रिब्यूनल बनने का फायदा यह होगा कि मुकदमों का निपटारा जल्द होगा लेकिन यह भी हो सकता है कि मुकदमों की संख्या और बढ़ जाए। उनका कहना है कि यह तो बिल आने के बाद ही पता चल सकेगा कि सरकार पूरे मसले पर क्या सोच रही है और इसका क्या असर होगा? डीयू में भी मुकदमों की संख्या बढ़ रही है और इसी हिसाब से खर्च भी बढ़ रहा है। एजुकेशनल मामलों के जानकार एडवोकेट अशोक अग्रवाल का कहना है कि <ILTIMEX TYPE="P">पिछले 10 साल</ILTIMEX> में हाई कोर्ट व सुप्रीम कोर्ट में एजुकेशनल मामलों के मुकदमे कई गुना बढ़ गए हैं और चाहे एडमिशन की बात हो या एग्जामिनेशन प्रोसेस की, स्टूडेंट्स अब कोर्ट में अपील करने में नहीं हिचकिचाते। अग्रवाल के मुताबिक अगर एजुकेशनल ट्रिब्यूनल बनता है तो इसका इंस्टिट्यूशन को भी फायदा होगा और दूसरे पक्ष को भी। स्कूल, कॉलेजों से जुड़े मुकदमों का फैसला जल्द हो पाएगा। ट्रिब्यूनल के फैसले को हाई कोर्ट में चुनौती दी जा सकती है। गौरतलब है कि सरकार यूनिवर्सिटीज के स्टैंडिंग काउंसिल्स की परफॉर्मेन्स को भी रिव्यू कर रही है और यह पता लगा रही है कि यूनिवर्सिटीज के फेवर में कितने केस रहे हैं।
</TEXT></DOC>