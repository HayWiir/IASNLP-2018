<?xml version="1.0" encoding="UTF-8" ?>
<DOC><TEXT>
नवी मुंबई।। <ILTIMEX TYPE="P">सालों</ILTIMEX> से अभिभावकों को लूटते और मनमानी करते आ रहे प्राइवेट स्कूल अब इस कदर बेखौफ हो गए हैं कि उन्हें न तो देश के किसी कानून का डर है और न ही शिक्षा विभाग का। गोरेगांव के विबग्योर स्कूल द्वारा निष्कासित बच्ची का मामला अभी हल होना बाकी था कि खारघर सेक्टर 20 स्थित विश्वजोत हाईस्कूल ने भी वही शर्मनाक राह पकड़ ली। स्कूल ने सभी नियम-कानूनों को धता बताकर <ILTIMEX TYPE="D">मंगलवार</ILTIMEX> को स्कूल से 6 बच्चों को निष्कासित कर दिया। इनका कसूर बस इतना था कि उनके पैरेंट्स गैरकानूनी तरीके से बढ़ाई गई फीस वृद्धि का विरोध कर रहे थे। निकाले गए विद्यार्थियों में कक्षा पहली के समृद्धि रमेश मेनन व राज अशोक पवार, चौथी के यश अशोक पवार व सातवीं के प्रणव रमेश मेनन शामिल हैं। इन बच्चों के स्कूल लीविंग सर्टिफिकेट उनके घर पर कूरियर से <ILTIMEX TYPE="D">मंगलवार 24 अगस्त</ILTIMEX> को पहुंचे। दिलचस्प है कि अशोक पवार के एक बच्चे के सर्टिफिकेट में स्कूल ने लिखा है-नॉन पेमेंट ऑफ फीस' और दूसरे में ऑन पेरेंट्स रिक्वेस्ट'। एक अन्य अभिभावक के चौथी और दूसरी में पढ़नेवाले बच्चों के लीविंग सटिर्फिकेट <ILTIMEX TYPE="D">बुधवार</ILTIMEX> को भेजे गए जिसे उन्होंने स्वीकारा नहीं किया। हैरत की बात है <ILTIMEX TYPE="D">इसी दिन</ILTIMEX> राज्य सरकार ने हर स्कूल में पेरेंट्स टीचर्स असोसिएशन को अनिवार्य करने का जीआर जारी करते हुए फीस वृद्धि के लिए उसकी अनुमति को जरूरी बताया था। चौथी और पहली कक्षा के दो निष्कासित बच्चों के पिता अशोक पवार ने एनबीटी से बताया, 'स्कूल बिल्डिंग फंड के नाम पर बीस हजार रुपए लेता है। इसके अलावा भी कई अनाप-शनाप मदों में हजारों रुपए ऐंठे जाते हैं। <ILTIMEX TYPE="D">इस साल</ILTIMEX> फीस भी रु 1,200 से बढ़ाकर रु 1,700 कर दी गई। फीस की रसीद भी विभिन्न ट्रस्टों के नाम जारी की जाती है। हम इसका विरोध कर रहे थे। इसका बदला स्कूल ने इस तरह लिया।' स्कूल की पीटीए को फ्रॉड बताते हुए पवार ने कहा, 'पीटीए मीटिंग में हमने उपस्थिति के लिए जो हस्ताक्षर किए, वही स्कूल को सहमति बताकर पेश कर दिए गए।' दूसरी ओर, स्कूल की प्रिंसिपल सुषमा धुमाल का कहना है कि सरकार ने सभी शिक्षकों -कर्मचारियों को छठे वेतन आयोग के अनुसार वेतन देना अनिवार्य कर किया है, इसी के चलते वे फीस वृद्धि करने के लिए मजबूर हुए हैं। दिलचस्प है कि इस स्कूल के ट्रस्टी में एक नाम कुमद बंसल का भी है। इसको शर्मनाक बताते हुए ऑल इंडिया फेडरेशन ऑफ पीटीए के सचिव अनुज कुमार पांडे का कहना है, 'यह वही कुमुद बंसल हैं जिन्हें राज्य ने फीस नियामक समिति की अध्यक्षता सौंपी थी। साफ समझा जा सकता है कि उनकी रिपोर्ट क्यों पक्षपातपूर्ण रही और विश्वजोत प्रबंधन क्यों इतना बेखौफ है। आरटीई ऐक्ट के तहत <ILTIMEX TYPE="P">4- 14 वर्ष</ILTIMEX> के किसी भी बच्चे को स्कूल से निकाला नहीं जा सकता। लेकिन स्कूल को न इस कानून से मतलब है और न ही उस जीआर की जिसमें फीस वृद्धि के लिए शिक्षा पीटीए और शिक्षा विभाग की अनुमति लेने का नियम बनाया गया है।'
</TEXT></DOC>