<?xml version="1.0" encoding="UTF-8" ?>
<DOC><TEXT>
अमेरिकी फौज की ओर से जारी एक रिपोर्ट में आशंका जताई गई है कि <ILTIMEX TYPE="D">2011</ILTIMEX> से दुनिया में कच्चे तेल की आपूर्ति इसकी मांग से कम होने लगेगी और <ILTIMEX TYPE="D">2015</ILTIMEX> आते-आते यह कमी 1 करोड़ बैरल <ILTIMEX TYPE="F">प्रति दिन</ILTIMEX> तक पहुंच जाएगी। रिपोर्ट में विकासशील देशों, खासकर भारत और चीन के लिए इस संभावित तेल संकट को काफी खतरनाक बताया गया है। अमेरिकी सेना को दुनिया में पेट्रोल और डीजल का सबसे बड़ा उपभोक्ता माना जाता है और ईंधन से जुड़ी उसकी रिपोर्टों को अकादमिक हलकों में खासी तवज्जो भी दी जाती है। यह बात और है कि निकट भविष्य में इतने बड़े तेल संकट की आशंका को लेकर दुनिया में तो क्या, खुद अमेरिका में भी कोई आम राय नहीं बन पाई है। कुछ लोगों का कहना है कि संसार में तेल के भंडार इतने ज्यादा हैं कि इसकी सप्लाई कम पड़ जाने की बात ही बेतुकी है। लेकिन इसमें कोई शक नहीं कि दुनिया में सस्ते तेल के भंडार दिनोंदिन कम हो रहे हैं और तेल उत्पादन की लागत लगातार बढ़ रही है। <ILTIMEX TYPE="P">1930 के दशक</ILTIMEX> में 1 बैरल तेल की कीमत के बराबर लागत लगाकर 100 बैरल तेल निकाला जा सकता था, लेकिन अभी किसी कुएं पर 1 बैरल जितनी लागत लगाकर अधिकतम 20 बैरल तेल मिलने की ही उम्मीद की जाती है। गहरे समुद्रों में <ILTIMEX TYPE="D">आज</ILTIMEX> भी तेल के विशाल भंडार मौजूद हैं, लेकिन उनसे निकलने वाले तेल की कीमत क्या पड़ेगी, इस बारे में कोई अंदाजा नहीं लगाया जा सका है। <ILTIMEX TYPE="D">जून 2008</ILTIMEX> में 146 डॉलर प्रति बैरल तक जा चुका कच्चा तेल अभी 85 डॉलर के आसपास चल रहा है, इसे देखते हुए तेल को लेकर कोई भी चिंता फिलहाल बेमानी ही लगती है। लेकिन याद रहे कि मंदी के असर में 40 डॉलर प्रति बैरल तक गिर जाने के बाद यह कीमत <ILTIMEX TYPE="P">पिछले एक साल</ILTIMEX> में चढ़ती हुई यहां तक पहुंची है और मंदी हटने के साथ ही इसका रुझान और ऊंचा जाने का है। रूपक में कहें तो तेल एक चहलकदमी करता बाघ है, जिसकी अनदेखी जान का जोखिम लेकर ही की जा सकती है। <ILTIMEX TYPE="P">पिछले दो सालों</ILTIMEX> में मंदी से बाहर आने के लिए लगभग सभी देशों ने ऑटो इंडस्ट्री का इस्तेमाल मुख्य औजार की तरह किया है, लिहाजा एक बात तो साफ है कि संसार में तेल की मांग अभी पहले की तुलना में कहीं ज्यादा है। इसलिए अमेरिकी सेना की तेल रिपोर्ट को सिर्फ यह सोच कर खारिज नहीं कर देना चाहिए कि <ILTIMEX TYPE="P">अतीत</ILTIMEX> में ऐसी कई भविष्यवाणियों के बावजूद दुनिया में तेल की सप्लाई बदस्तूर जारी है। खासकर भारत सरकार को तो <ILTIMEX TYPE="P">अगले दस सालों</ILTIMEX> की तेल खपत और आपूर्ति का हिसाब लगाकर ही अर्थव्यवस्था की प्राथमिकताएं तय करनी चाहिए। कोयले से डीजल बनाने और वैकल्पिक ऊर्जा सोतों से जुड़ी कई परियो
</TEXT></DOC>