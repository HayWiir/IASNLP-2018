<?xml version="1.0" encoding="UTF-8" ?>
<DOC><TEXT>
भूपंेद्र ॥ नई दिल्ली नर्सरी एडमिशन के लिए पॉलिसी तैयार कर रहे स्कूल एरिया की जो कैटिगरी बना रहे हैं, उनमें पैरंट्स को बड़ा अंतर देखने को मिलेगा। कम दूरी पर रहने वाले बच्चों को ज्यादा पॉइंट तो मिलेंगे ही लेकिन पॉइंट की लिमिट में खासा अंतर देखने को मिलेगा यानी कितने किमी तक पॉइंट दिए जाएंगे, यह काफी अहम होगा। कोई स्कूल को केवल 7 किमी तक रहने वाले बच्चों को एरिया कैटिगरी में पॉइंट देगा तो किसी स्कूल में यह लिमिट 20 किमी तक रहेगी। हालांकि लिमिट से अधिक दूरी पर रहने वाले पैरंट्स भी अप्लाई कर सकेंगे लेकिन उन्हें एरिया कैटिगरी में तय किए गए पॉइंट का फायदा नहीं मिलेगा। बाल भारती पब्लिक स्कूल में 7 किमी तक की लिमिट तय की जाएगी। तीन एरिया में पॉइंट बांटे जाएंगे। ए कैटिगरी में 0-3, बी में 3-5 और सी में 5-7 किमी की लिमिट होगी। स्कूल के प्रिंसिपल एल. वी. सहगल के मुताबिक पॉइंट फॉर्म्युले में एरिया कैटिगरी के 30 पॉइंट होंगे। जो पैरंट्स 7 किमी से ज्यादा दूरी पर होंगे, उन्हें इन 30 पॉइंट का फायदा नहीं मिलेगा, उन पैरंट्स के बच्चों का एडमिशन बाकी 70 पॉइंट पर निर्भर करेगा। एन. सी. जिंदल पब्लिक स्कूल, पंजाबी बाग के प्रिंसिपल डॉ. डी. के. पांडे का कहना है कि 0-3 किमी तक 20 पॉइंट मिलेंगे जबकि 3-5 पर 16, 5-10 पर 12 पॉइंट मिलेंगे, जबकि 10 किमी से ज्यादा दूरी पर रहने वाले बच्चों को 10 पॉइंट मिलेंगे। एयरफोर्स बाल भारती स्कूल के प्रिंसिपल आनंद स्वरूप का कहना है कि उनके स्कूल में दूरी के पॉइंट की लिमिट 20 किमी तक होगी। 5 किमी तक 20 पॉइंट होंगे और उसके बाद 10 किमी तक 15 पॉइंट। लेकिन 20 किमी से अधिक दूरी पर रहने वालों को कोई पॉइंट नहीं मिलेगा। एपीजे स्कूल, पीतमपुरा के प्रिंसिपल डी. के. बेदी का कहना है कि अभी पॉइंट सिस्टम पर मीटिंग होनी है लेकिन <ILTIMEX TYPE="D">पिछले साल</ILTIMEX> 8 किमी तक की दूरी पर रहने वाले बच्चों को पॉइंट मिले थे। 3 किमी से कम पर सबसे ज्यादा पॉइंट थे। माउंट आबू पब्लिक स्कूल, रोहिणी की प्रिंसिपल ज्योति अरोड़ा के मुताबिक <ILTIMEX TYPE="D">पिछले साल</ILTIMEX> तो 3 किमी तक की दूरी पर रहने वाले बच्चों को प्राथमिकता दी गई थी और इस बार दूरी की लिमिट बढ़ाकर 7 किमी तक करने पर विचार किया जा रहा है। खास बात यह है कि इस बार पैरंट्स को स्कूलों के एडमिशन फॉर्म्युले पर बहुत बारीकी से ध्यान देना होगा। स्कूलों का कहना है कि पैरंट्स की सुविधा के लिए किमी के साथ-साथ जगह का नाम भी दे दिया जाएगा। जैसे ए कैटिगरी में कौन-कौन सी जगह शामिल होंगी और बी कैटिगरी में कौन सी जगह। इससे पैरंट्स को अप्लाई करने में आसानी होगी। स्कूलों का कहना है कि डिस्टेंस फैक्टर के सबसे अधिक पॉइंट होंगे और इस कैटिगरी में फुल पॉइंट लेने वाले बच्चों के एडमिशन की राह आसान होगी जबकि अगर इस कैटिगरी में कोई पॉइंट नहीं मिलता तो कुछ मुश्किल जरूर होगी। उसके बाद सिबलिंग व एलुमनी फैक्टर का अहम रोल होगा।
</TEXT></DOC>