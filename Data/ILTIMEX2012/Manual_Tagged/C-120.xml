<?xml version="1.0" encoding="UTF-8" ?>
<DOC><TEXT>
मनीष अग्रवाल ॥ नई दिल्ली कॉमनवेल्थ गेम्स शुरू होने में अब <ILTIMEX TYPE="P">9 दिन</ILTIMEX> ही बचे हैं, लेकिन अभी तक न तो किसी एयरलाइंस के पास विभिन्न घरेलू पर्यटन स्थलों पर घूमने के लिए किसी टूरिस्ट या खिलाड़ी ने बुकिंग कराई है और न ही दिल्ली के गेस्ट हाउसों में खेल देखने के लिहाज से किसी टूरिस्ट ने। इससे एयरलाइंस और गेस्ट हाउस मालिकों को बहुत बड़ा झटका लगा है। इनका मानना था कि खेलों के दौरान भारत की टूरिजम इंडस्ट्री में कम से कम 20 फीसदी की बढ़ोतरी तो जरूर होगी। जेट एयरवेज का कहना है कि अभी तक उसके पास ऐसी कोई बुकिंग नहीं हुई है, जिसमें खेलों के दौरान विदेशों से आने वाले किसी टूरिस्ट ने भारत के किसी भी पर्यटक स्थल को घूमने की इच्छा व्यक्त की हो। खेलों में भाग लेने वाले खिलाड़ी और अधिकारियों में से भी किसी की बुकिंग अभी तक नहीं हुई है। एयर इंडिया का भी यही कहना है कि उसके पास कॉमनवेल्थ खेलों में भाग लेने वाले किसी खिलाड़ी, अधिकारी या खेल देखने आने वाले टूरिस्टों की ऐसी कोई बुकिंग नहीं हुई है जिसमें उन्होंने भारत के किसी पर्यटक स्थल पर जाने की इच्छा जताई हो। हां, सामान्य तौर पर <ILTIMEX TYPE="D">अक्टूबर</ILTIMEX> में यात्रियों की होने वाली बुकिंग उनके पास काफी हैं, लेकिन यदि बात करें खेलों से जुड़े टूरिस्टों की तो इसमें कोई बढ़ोतरी नहीं हुई है। वैसे पहले माना जा रहा था कि खेलों के वक्त इसमें कम से कम 20 फीसदी की बढ़ोतरी तो होगी ही। एयर इंडिया ने खेलों से उत्साहित होकर भारत के करीब 100 पर्यटक स्थलों पर घूमने का पैकेज भी बनाया था। अब टूरिस्टों का टोटा उसे परेशान कर रहा है। कमोबेश यही हाल किंगफिशर और दूसरी एयरलाइंस का भी है। किंगफिशर के एक अधिकारी का कहना है कि फिलहाल इस तरह की किसी बुकिंग की उन्हें जानकारी नहीं है। इधर, दिल्ली के करीब 1500 गेस्ट हाउस और बजट होटलों में भी सिर्फ खेल देखने के लिहाज से यहां स्टे करने के लिए अभी तक कोई बुकिंग नहीं कराई गईं है। गेस्ट हाउस मालिकों का कहना है कि पहले कॉमनवेल्थ खेलों से <ILTIMEX TYPE="D">पहले सितंबर के अंतिम सप्ताह</ILTIMEX> से ही हमें इसमें खासे इजाफे की उम्मीद थी। हमें तो ऐसा लग रहा था कि खेलों के दौरान हम अपने गेस्ट हाउसों के रूम्स को मौजूदा रेंट से डबल पर बुक करेंगे, लेकिन अब तो <ILTIMEX TYPE="D">अक्टूबर</ILTIMEX> हमें गेस्ट हाउसों में अपने रूटीन देसी विदेशी टूरिस्टों को लुभाने के लिए 50 प्रतिशत डिस्काउंट देने पर विचार करना पड़ रहा है। होटल महासंघ के महासचिव अरुण गुप्ता का कहना है कि खेलों से पहले दिल्ली में तरह-तरह के लग रहे प्रतिबंध को देखते हुए हमारे देसी पर्यटकों में भी तकरीबन 50 फीसदी की कमी आने की शंका हो रही है। यदि ऐसा होता है तो यह हमारे लिए बड़ा झटका होगा। खेलों को ध्यान में रखते हुए अधिकतर गेस्ट हाउस मालिकों ने अपने-अपने गेस्ट हाउसों का सौंदर्यीकरण कराया था, लेकिन अब उन पर लगाया गया पैसा भी निकलना भारी लग रहा है।
</TEXT></DOC>