<?xml version="1.0" encoding="UTF-8" ?>
<DOC><TEXT>
भूपेंद्र नई दिल्ली।। डीयू में मेन कैंपस के श्री राम कॉलेज ऑफ कॉमर्स (एसआरसीसी) की बात करें या फिर कैंपस से बहुत दूर अलीपुर के स्वामी श्रद्धानंद कॉलेज की, इस बार कॉलेजों के स्टूडेंट्स पर कंपनियां मेहरबान रही हैं। प्लेसमेंट की इस ड्राइव में न सिर्फ सबसे ज्यादा पैकेज का रेकॉर्ड बना, बल्कि सबसे ज्यादा स्टूडेंट्स की प्लेसमेंट का भी रेकॉर्ड कायम हुआ। एसआरसीसी और सेंट स्टीफंस कॉलेज के स्टूडेंट्स को यूनिवर्सिटी के इतिहास में अब तक का सबसे ज्यादा 32 लाख रुपये तक का पैकेज मिला है। वहीं, यूनिवर्सिटी के सेंट्रल प्लेसमेंट सेल (सीपीसी) के जरिए भी 58 कॉलेजों के स्टूडेंट्स ने अप्लाई किया और अभी तक 500 से अधिक स्टूडेंट्स को ऑफर लेटर मिल चुका है, जबकि 415 अभी शॉर्टलिस्ट कैटिगरी में हैं। <ILTIMEX TYPE="D">पिछले साल</ILTIMEX> मंदी के कारण कैंपस प्लेसमेंट की स्थिति बेहतर नहीं थी, पर इस बार हालात काफी बदले हुए नजर आ रहे हैं। एसआरसीसी के प्रिंसिपल डॉ. पी.सी. जैन ने बताया कि कॉलेज में पहली बार आए जर्मन बैंक ड्यूश ने उनके कॉलेज के एक स्टूडेंट को अधिकतम पैकेज दिया है। वह बताते हैं कि इस बार ऐवरेज पैकेज <ILTIMEX TYPE="D">पिछले साल</ILTIMEX> की तुलना में बहुत बेहतर हुआ है। स्टूडेंट्स को 7 से 8 लाख रुपये तक का पैकेज आराम से मिल रहा है। कॉलेज में प्लेसमेंट सेल के इंचार्ज डॉ. सी.एस. शर्मा ने बताया कि प्लेसमेंट चाहने वाले 80 पर्सेंट से ज्यादा स्टूडेंट्स की प्लेसमेंट हो चुकी है और अभी कंपनियों का आना जारी है। कॉलेज ने कंपनियों के सामने एक शर्त भी रखी है कि अंडरग्रैजुएट स्टूडेंट्स को कम से कम 2.40 लाख व पोस्ट ग्रैजुएट को 4 लाख रुपये इन हैंड मिलने चाहिए। इस शर्त के अनुसार स्टूडेंट्स की प्लेसमेंट हुई है। उधर, अलीपुर स्थित स्वामी श्रद्धानंद कॉलेज में भी प्लेसमेंट ड्राइव शुरू हुई है। कॉलेज के प्रिंसिपल डॉ. एस.के. कुंदा ने बताया कि कॉलेज के 10 स्टूडेंट्स को हाउसिंग एंड डिवेलपमेंट फाइनैंस कॉरपोरेशन ने सिलेक्ट किया है। स्टूडेंट्स को ढाई लाख रुपये का पैकेज मिला है। उन्होंने बताया कि अभी और कंपनियों से बातचीत चल रही है और कॉलेज स्टूडेंट्स को जॉब के बेहतर अवसर मिलेंगे। एग्रो केमिकल जैसे कोसेर्ज के स्टूडेंट्स को आसानी से जॉब मिल रही है। यूनिवर्सिटी का सीपीसी प्रोजेक्ट भी सक्सेसफुल रहा है। सीपीसी के तीन राउंड हो चुके हैं और सभी कॉलेजों के स्टूडेंट्स को मौका मिला है। इससे पहले <ILTIMEX TYPE="D">दिसंबर</ILTIMEX> , <ILTIMEX TYPE="D">जनवरी</ILTIMEX> में प्लेसमेंट के दो राउंड हो चुके हैं। सीपीसी की इंचार्ज डॉ. सीमा परिहार ने बताया कि अभी तक दो राउंड में 500 से अधिक स्टूडेंट्स को ऑफर लेटर मिल चुके हैं। थर्ड राउंड में ऐप्ट्रा, डेल इंटरनैशनल सर्विसेज, एचसीएल इंटरनैशनल बीपीओ, एचडीएफसी स्टैंडर्ड लाइफ, इंटलनेट ग्लोबल सर्विसेज, सिस्टॉपिक्स लैब प्रा. लि., टेलीपरफॉर्मेंस और डब्ल्यूएनएस जैसी कंपनियां आई थीं। सीपीसी के जरिए स्टूडेंट्स को 5.8 लाख रुपये तक का पैकेज मिल चुका है। पहले दो राउंड में भी काफी कंपनियां कैंपस आई थीं। खास बात यह है कि अब यूनिवर्सिटी इंडस्ट्री की डिमांड के मुताबिक कोसेर्ज में बदलाव करने जा रही है, ताकि स्टूडेंट्स की प्लेसमेंट और आसान हो सके।
</TEXT></DOC>