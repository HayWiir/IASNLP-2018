<?xml version="1.0" encoding="UTF-8" ?>
<DOC><TEXT>
पूनम बिष्ट आप रिश्ते के लिए हां कहने से पहले मेरी तीन शर्तें ध्यान में जरूर रखिएगा। पहला, अगर मेरी सैलरी आप से कम हो गई तो आप उफ नहीं करेंगी। दूसरी, मेरी मदर बीमार रहती हैं और वह मेड भी नहीं चाहतीं इसलिए आपको घर का काम संभालना होगा। तीसरा, मैं अपने घरवालों या रिश्तेदारों की हेल्प करना चाहूं तो आप दखल नहीं देंगी। मुझे उसकी ये शर्तें बहुत अजीब नहीं लगीं, बल्कि मुझे लगा कि वह इन्हें नहीं भी कहता तो मैं इसके लिए तैयार ही थी। मैंने गर्दन हिलाकर सहमति जताई और इस मुलाकात की एंडिंग का इंतजार करने लगी। पर उसकी नजर मुझसे हटी नहीं थी। उसने पूछ ही लिया - आपकी भी तो कोई शर्तें होंगी। मैं कुछ सतर्क हुई और बोली - शर्त तो नहीं पर उम्मीद करती हूं कि आप भी मुझसे मेरे फैसले खुद लेने की आजादी नहीं मांगेंगे। मैं हमेशा मेल-फीमेल बराबरी की हिमायती रही हूं, इसलिए घर के फैसलों में अपनी सक्रिय भागीदारी चाहूंगी। जिस तरह आप अपने परिवार की मदद करना चाहते हैं, मैं भी उनकी मदद करना चाहती हूं और जरूरी हुआ तो आपसे मदद भी मांगूंगी। इतना सुनना था कि वह हैंडसम नौजवान बोल पड़ा - शादी के बाद लड़की का घर ससुराल होता है। मैं नहीं मानता कि मायके जाकर कोई मदद करता है। मुझे हैरानी हुई। उसने फिर कहा - रही बात बराबरी की तो मैं बता दूं कि मेरे घर में मेरी मां फैसले लेती आई हैं और मेरा स्वभाव भी उनकी तरह डॉमिनेटिंग है। हैरानी और बढ़ रही थी। मैं तो अपने के लिए बराबरी मांग रही थी, वह भी शादी के बाद से न कि बुढ़ापा आने पर। ऐंड वट डज़ ही मीन बाई डॉमिनेटिंग? मैं सोच ही रही थी कि वह बोल पड़ा - और आजादी से आपका क्या मतलब था? घर में दोस्तों के साथ पार्टी करना, पब वगैरह जाना मुझे पसंद नहीं। अगर आप इसे रूढ़िवादी सोच मानती हैं तो हां मैं हूं। मैंने मन ही मन पूछा - तुम्हारी पसंद तो मैंने पूछी ही नहीं और आजादी की डेफिनिशन तुमने अपने आप कैसे गढ़ ली। <ILTIMEX TYPE="P">15- 20 मिनट</ILTIMEX> की इस मुलाकात में मैं इतना तो समझ गई थी कि यहां मामला 50-50 तो क्या 30-70 भी नहीं होगा। ममी ने फीडबैक लेना चाहा तो मैंने भरे मन से लड़के की राय बता दी। भरा मन इसलिए कि उसकी क्वॉलिफिकेशन, पर्सनैलिटी और बैकग्राउंड अब तक देखे गए लड़कों से कहीं बेहतर थी। सोचा था ममी उस रिश्ते को बचाने और मेरा मन रखने के लिए कुछ कहेंगी पर वह बोल पड़ीं - ऐसे लड़के के साथ तेरी नहीं पट सकती। <ILTIMEX TYPE="D">आज</ILTIMEX> आजादी के मायने उसके लिए पार्टी पब जाना है <ILTIMEX TYPE="D">कल</ILTIMEX> इस दायरे में तेरा लेट ऑफिस टाइमिंग, दोस्तों से मिलना-जुलना, मायके आना यहां तक कि कट स्लीव और मनपसंद कपड़े पहनना भी आ सकता है। ममी की बातें सुनकर राहत मिली और मन से असमंजस भी जाता रहा। मैं समझ गई थी कि अभी मुझे मेरा बेस्ट हाफ नहीं मिला है।
</TEXT></DOC>