<?xml version="1.0" encoding="UTF-8" ?>
<DOC><TEXT>
निसं ।। भिवंडी भिवंडी में दूध की कीमतों को लेकर मामला गरमाने लगा है। दूध माफियाओं पर अंकुश लगाने में विफल नायब तहसीलदार को जहां नैशनल लोक हिंद पार्टी के कार्यकर्ताओं ने दूध की बोतलों की माला पहनाई, वहीं उनसे नाराज नायब तहसीलदार ने पार्टी के प्रदेश अध्यक्ष बदीउज्ज्मा खान के विरुद्ध शांतिनगर पुलिस स्टेशन में गैरकानूनी तरीके से मोर्चा निकालने एवं सरकारी कार्य में बाधा डालने का मामला दर्ज करा दिया है। इसके बाद नेशनल लोक हिंद पार्टी ने अब आंदोलन तेज करने की घोषणा की है। भिवंडी में दूध का भाव घटता-बढ़ता रहता है। कई बार तो <ILTIMEX TYPE="D">सुबह</ILTIMEX> और <ILTIMEX TYPE="D">शाम</ILTIMEX> का भाव भी बदला रहता है। <ILTIMEX TYPE="D">ईद</ILTIMEX> , <ILTIMEX TYPE="D">दशहरा</ILTIMEX> एवं <ILTIMEX TYPE="D">दीपावली</ILTIMEX> जैसे त्योहारों पर तो यहां दूध का भाव आसमान छूता रहता है, जिसे वहन करना गरीबों, मजदूरों के बस की बात नहीं रह जाती! <ILTIMEX TYPE="D">ईद</ILTIMEX> पर दूध का भाव कम से कम रखने के लिए नैशनल लोक हिंद पार्टी के प्रदेश अध्यक्ष बदीउज्ज्मा खान ने <ILTIMEX TYPE="D">चार सितंबर</ILTIMEX> को भिवंडी की उप विभागीय अधिकारी रेवती गायकर सहित तहसीलदार गोपीनाथ ठोंबरे को एक पत्र लिखा था। कोई कार्यवाई न होने पर उन्होंने <ILTIMEX TYPE="D">नौ सितंबर</ILTIMEX> को जिलाधिकारी सहित उक्त अधिकारियों को पुन: पत्र लिखा। जिलाधिकारी के हस्तक्षेप के बाद प्रांत ऑफिसर एवं तहसीलदार ने अन्न आपूतिर् विभाग सहित भिवंडी के दूध विक्रेताओं एवं उत्पादकों के साथ बैठक करके दूध का भाव 30 रुपये निर्धारित किया था। लेकिन, दूध माफियाओं ने जिलाधिकारी, प्रांत ऑफिसर एवं तहसीलदार को ठेंगा दिखाते हुए दूध का भाव 44 रुपये प्रति लीटर कर दिया था। इसे लेकर लोक हिंद पार्टी ने आंदोलन भी किया था। पार्टी अध्यक्ष बदीउज्ज्मा खान ने मोर्चा निकालकर नायब तहसीलदार प्रकाश पाटील को दूध से भरी बोतलों की माला पहनाने की कोशिश की, जिससे नाराज नायब तहसीलदार ने उनके विरुद्ध शांतिनगर पुलिस स्टेशन में मामला दर्ज करा दिया। बदीउज्ज्मा खान ने दूध को बच्चों की खुराक सहित जीवनावश्यक वस्तु बताकर इसके भाव को निर्धारित करने की मांग को राज्य सरकार से इसे गंभीरता से लेने का अनुरोध किया है। उन्होंने दूध का अधिकतम भाव 30 रुपये प्रति लीटर करने की मांग करते हुए कहा है कि यदि इस पर गंभीरता से विचार नहीं किया गया, तो आंदोलन तेज करेंगे। दूध के भाव को लेकर भिवंडी दूध उत्पादक एवं विकेता संघ के अध्यक्ष आनंद गदे का कहना है कि नुकसान की भरपाई के लिए दूध की मांग बढ़ने पर भाव बढ़ा दिया जाता है। गदे के मुताबिक विक्रेता द्वारा त्योहारों पर नुकसान पूरा किया जाता है और यह कीमतें कभी अधिक, तो कभी कम भी रहती हैं। राज्य सरकार महानंदा एवं अमूल्य जैसे सात फैटवाले दूध का भाव जब 36 से 40 रुपये निर्धारित किया है, हम तो भैंस का शुद्ध दूध उसी भाव में दे रहें है। उन्होंने बताया कि दूध का भाव पूरे शहर में एक रहे को लेकर ही उन लोगों ने कल्याण, पडघा आदि इलाकों से आने वाले दूध पर रोक लगाया गया है। गदे ने कहा कि जिसे दूध का भाव अधिक लगता है, उसे तबेले के बजाय ठंडा दूध लेना चाहिए।
</TEXT></DOC>