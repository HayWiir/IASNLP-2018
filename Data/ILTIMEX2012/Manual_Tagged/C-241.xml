<?xml version="1.0" encoding="UTF-8" ?>
<DOC><TEXT>
पूनम गौड़ ॥ गुड़गांव जल्द ही शहर की सड़कों पर लाल और नीली बसें दिखाई देंगी। यह बसें गुड़गांव के ट्रैफिक को स्मूद बना देंगी। नई ट्रांसपोर्ट पॉलिसी के तहत यह बसें चयनित रूटों पर चलेंगी। गुड़गांव के लिए फिलहाल मिनी बसों के लिए 33 और बड़ी बसों के लिए 22 रूट तय किए गए हैं। इनमें से मिनी बसों के लिए करीब 7 और बड़ी बसों के लिए 10 रूटों पर आपत्तियां दर्ज करवाई गई थी। अब इन आपत्तियों पर सुनवाई कर उपायुक्त अपनी रिपोर्ट जल्द ही हरियाणा परिवहन के मुख्यालय को भिजवाएंगे। ऐसे में उम्मीद की जा रही है कि <ILTIMEX TYPE="P">आगामी 10 से 15 दिनों</ILTIMEX> में यह सुविधा शुरू हो सकती है। बसों की विशेषता बड़ी बसें नीले और मिनी बसें लाल रंग की होंगी। बड़ी बस में 52 से 54 और मिनी बस में 30 से 35 सीटें होंगी। बड़ी बसों में चढ़ने और उतरने के लिए अलग अलग दरवाजे होंगे , जबकि मिनी बसों में एक ही गेट होगा। इतना ही नहीं इन बसों में 10 से ज्यादा यात्रियों को खड़ा करने पर उनके खिलाफ कार्रवाई होगी। बसों में साइड मिरर , फर्स्ट एड बॉक्स , फायर एक्सिटिंगुशर , ड्राइवर की सीट पर इलेक्ट्रिक बजर होगा। इन बसों में वह सभी पास और रियायतें भी मान्य होंगी , जो हरियाणा रोडवेज में है। इन बसों के ड्राइवर और कंडेक्टर ग्रे यूनिफॉर्म पहनेंगे और उस पर पैसेंजर सर्विस वीइकल बैज भी लगा होगा। कोई भी यात्री इन बसों में 15 किलो से अधिक वजन निशुल्क नहीं ले जाएगा। यदि बसें हरियाणा रोडवेज के बस स्टैंड या अड्डो का प्रयोग करती हैं , तो प्रति बस 250 रुपये प्रतिमाह का सर्विस चार्ज रोडवेज को देना होगा। हालांकि एक रूट पर सीमित परमिट ही दिए जा रहे हैं और बसें परमिट वाले रूटों पर ही चल सकेंगी। कैसे मिलेंगे परमिट इन बसों के परमिट हासिल करने के लिए फिलहाल थोड़ा सा इंतजार करना होगा। रूटों पर जताई गई आपत्तियां क्लियर होते ही बड़ी बसों के लिए 20,000 रुपये <ILTIMEX TYPE="F">प्रति माह</ILTIMEX> पैसेंजर टैक्स , 50,000 रुपये <ILTIMEX TYPE="F">प्रति 5 साल</ILTIMEX> परमिट फीस अदा कर परमिट हासिल किए जा सकते हैं। मिनी बसों के लिए पैसेंजर टेक्स 10,000 रुपये और परमिट फीस 30,000 रुपये तय की गई है। बड़ी बसों के मुख्य रूट . गुड़गांव सोहना वाया इस्लामपुर , बादशाहपुर , भौंड़सी , रिठौज , दमदमा . डूंडाहेड़ा सोहना वाया गुड़गांव , बाहदशाहपुर , भौंड़सी , अलीपुर , दनौला . गुड़गांव , भूतेश्वर मंदिर , नाहरपुर कासन वाया खांड़सा , खेड़कीदौला , सिकंदरपुर , बड़ा नवादा . गुड़गांव , ओल्ड फरीदाबाद वाया सुखराली , घाटा , ग्वाल पहाड़ी , बंधवाड़ी , पाली , बड़खल , बाटा मिनी बसों के मुख्य रूट . गुड़गांव , डूंडाहेड़ा . हयातपुर मोड़ , मानेसर वाया कांकरोला , भांगरौला . गुड़गांव , घाटा वाया झाड़सा , कन्हई , वजीराबाद . गुड़गांव , नाथुपुर बॉर्डर वाया सुखराली , चक्करपुर , सिकंदरपुर . गुड़गांव , धनकोट वाया धनवापुर , खेड़की माजरा . बादशाहपुर , कादरपुर वाया मैदावास
</TEXT></DOC>