<?xml version="1.0" encoding="UTF-8" ?>
<DOC><TEXT>
चंद्र मोहन शर्मा अजय देवगन अपने काम से काम रखने वाले एक्टर हैं और उन्हें बेवजह चर्चा में रहने की आदत भी नहीं है। तभी तो वह पार्टियों में कम नजर आते हैं। वैसे, <ILTIMEX TYPE="P">इन दिनों</ILTIMEX> वह वक्त मिलने पर खेती करने का मजा ले रहे हैं। अजय देवगन चुनिंदा काम करने वाले एक्टर्स में से हैं और अपनी फिल्मों की रिलीज के आसपास ही चर्चा में आते हैं। वरना तो वह पार्टियों व अवॉर्ड नाइट्स तक से दूर रहने वाले इंसान हैं। हाल ही में वह 'तीन पत्ती' में नजर आए, तो <ILTIMEX TYPE="D">इस हफ्ते</ILTIMEX> उनकी 'अतिथि तुम कब जाओगे' आ रही है। हालांकि पहली फिल्म में उनका कैमियो था, लेकिन इस फिल्म से उन्हें बहुत उम्मीद है। वह बताते हैं, 'मैंने फिल्म की शूटिंग को बेहद एंजॉय किया था और मुझे उम्मीद है कि दर्शक इसे जरूर पसंद करेंगे।' वैसे, अजय का यह दावा भी है कि फिल्म देखकर हर दर्शक को उनका कोई न कोई रिश्तेदार जरूर याद आएगा। अजय <ILTIMEX TYPE="P">पिछले काफी समय</ILTIMEX> से खबरों में नहीं थे। बतौर निर्माता व एक्टर उनकी पिछली फिल्म 'ऑल द बेस्ट' बॉक्स ऑफिस पर सफल रही थी, बावजूद इसके वह कहीं नजर नहीं आए। अजय बताते हैं, 'मुझे बेवजह पाटिर्यों में जाना पसंद नहीं है, क्योंकि वहां कोई काम की बात तो होती नहीं है। फिर मैं किसी विवाद या पचड़े में भी नहीं पड़ना चाहता। इसलिए मैं बस जरूरी मौकों पर ही बाहर जाता हूं और वह भी अपनी फैमिली के साथ।' अब जब अजय सोशलाइजिंग नहीं करते, तो अपना खाली वक्त वह कैसे बिताते हैं? इस पर हमें जो जवाब मिला, उसे सुनकर तो हम भी हैरान रह गए। दरअसल, फुर्सत मिलने पर अजय करजत स्थित अपने फार्म हाउस में खेती करते हैं। बकौल अजय, 'मुझे खेती करना बेहद पसंद है और बिजनेस व शौक से बढ़कर यह अब मेरा जुनून बन गया है।' गौरतलब है कि करजत में मुंबई-पुणे हाइवे पर अजय का 28 एकड़ का फार्म हाउस है और यहां वह काजोल व न्यासा को भी साथ लेकर जाते हैं। अजय बताते हैं कि वहां जाने पर उन्हें खाली बैठना पसंद नहीं है, बल्कि वह दूसरे वर्कर्स के साथ मिलकर काम करते हैं। यही नहीं, अजय को यह जबानी याद है कि उनके फॉर्म हाउस में 4500 पेड़ पपीते के, 2500 केले के और 500 पेड़ बेर के हैं। इसके अलावा, वहां टमाटर, भिंडी, मूली जैसी तमाम सब्जियां भी उगाई जाती हैं। मजेदार बात यह है कि इन चीजों को अजय के परिवार वाले तो एंजॉय करते ही हैं, बल्कि उनकी फिल्मों की यूनिट इसका स्वाद लेती है। इसके अलावा, अजय के फॉर्म हाउस के आम पिछले तीन सीजंस से रायगढ़ जिला मैंगो कॉम्पिटीशन में बेस्ट मैंगो का अवॉर्ड जीत रहे हैं। वापस बात उनकी फिल्मों पर आई, तो अभी अजय 'टूनकपुर का सुपर हीरो' के प्रोडक्शन में बिजी हैं। इसमें उनके साथ काजोल भी हैं। इसके बाद अजय एक बार फिर अपने दोस्त रोहित शेट्टी के साथ 'गोलमाल रिर्टन्स' और 'ऑल दे बेस्ट' के सीक्वल की तैयारियों में बिजी हो जाएंगे।
</TEXT></DOC>