<?xml version="1.0" encoding="UTF-8" ?>
<DOC><TEXT>
नगर संवाददाता।। नोएडा एमिटी यूनिवसिर्टी से बी. टेक. कर रहे स्टूडेंट रोहित कुमार ( <ILTIMEX TYPE="P">22 वर्ष</ILTIMEX> ) का अपहरण करने के बाद हत्या कर दी गई। जिन लोगों पर इस अपराध को अंजाम देने का आरोप है, वे रोहित के बड़े भाई अनुराग के दोस्त निकले। नोएडा पुलिस ने इस मामले में तीन आरोपियों को <ILTIMEX TYPE="D">गुरुवार</ILTIMEX> को गिरफ्तार कर लिया। ये हैं- अलीगढ़ निवासी विवेक पटेल, सौरव पंजाबी और पानीपत निवासी विशाल सचदेवा। मामले का मास्टरमाइंड विवेक पटेल ( <ILTIMEX TYPE="P">28 वर्ष</ILTIMEX> ) बताया गया है। आरोप है कि विवेक ने एक करोड़ रुपये की फिरौती वसूलने के चक्कर में रोहित का अपहरण किया और उसकी हत्या करा दी। एसएसपी अशोक कुमार सिंह ने बताया कि अलीगढ़ का रोहित कुमार नोएडा के सेक्टर-41 स्थित आई ब्लॉक में रहकर पढ़ाई कर रहा था। वह अपने पीजी हॉस्टल से <ILTIMEX TYPE="D">20 मार्च की दोपहर</ILTIMEX> लापता हो गया। रोहित के पिता मुकेश कुमार ने <ILTIMEX TYPE="D">21 मार्च</ILTIMEX> को सेक्टर-39 थाने में बेटे की गुमशुदगी की रिपोर्ट दर्ज कराई। <ILTIMEX TYPE="D">दो दिन बाद</ILTIMEX> परिजनों ने अपहरण की आशंका जताते हुए नई तहरीर दी। जांच के दौरान पुलिस रोहित से जुड़े लोगों की फोन कॉल्स पर नजर रखने लगी। आखिरकार पुलिस ने मामला सुलझा लिया। पुलिस ने शक के घेरे में चल रहे विवेक, सौरव और विशाल को अलीगढ़ से <ILTIMEX TYPE="D">गुरुवार</ILTIMEX> को गिरफ्तार कर लिया। पूछताछ में आरोपियों ने अपना जुर्म कबूल कर लिया। एसएसपी ने बताया कि विवेक ने <ILTIMEX TYPE="D">20 मार्च</ILTIMEX> को रोहित को हॉस्टल से बाहर बुलाया और आउटडोर ट्रिप के बहाने उसे अपने दो दोस्तों - सौरव और विशाल - के साथ पानीपत ले गया। इसके <ILTIMEX TYPE="D">अगले दिन</ILTIMEX> विशाल ने गुड़गांव के पीसीओ से फोन कर रोहित के पिता मुकेश कुमार से एक करोड़ रुपये की फिरौती मांगी। इस बीच विवेक रोहित के परिजनों के मूवमेंट पर नजर रखने के लिए अलीगढ़ पहुंच गया। विवेक परिजनों के साथ मिलकर रोहित को ढूंढने का नाटक करने लगा। जब मुकेश मामले की रिपोर्ट दर्ज कराने नोएडा के सेक्टर-39 थाने पहुंचे तो विवेक भी उनके साथ था। फिरौती की मांग से घबराए रोहित के पिता मुकेश नोएडा तो पहुंचे, लेकिन रिपोर्ट दर्ज करवाते समय फिरौती की बात छुपा गए। इसके बाद वह बेटे की बरामदगी के लिए पुलिस अफसरों से बार-बार मिलने लगे। उनकी भागदौड़ देखकर विवेक को फंसने का अहसास होने लगा। विवेक एक बार फिर रोहित के पिता के साथ सेक्टर-39 थाने पहुंचा और मामले की प्रगति पूछी। पुलिस ने बताया कि रोहित के मोबाइल की आखिरी लोकेशन पानीपत की मिली है। जल्द ही उसे ढूंढ निकाला जाएगा। पानीपत का नाम सुनते ही विवेक सहम गया क्योंकि रोहित के घरवालों को वह बहुत पहले बता चुका था कि पानीपत में उसका फ्लैट है। इसके बाद उसने सौरभ व विशाल को रोहित की हत्या का हुक्म दे दिया। दोनों ने <ILTIMEX TYPE="D">22- 23 मार्च की रात</ILTIMEX> को सोते समय रोहित की गला दबाकर हत्या कर दी और लाश को गाड़ी में डालकर अलीगढ़ ले गए। वहां पर तीनों ने लाश को महुआ नहर में डाल दिया। रोहित की लाश बरामद कर ली गई है।
</TEXT></DOC>