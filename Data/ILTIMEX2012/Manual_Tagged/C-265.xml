<?xml version="1.0" encoding="UTF-8" ?>
<DOC><TEXT>
एनबीटी न्यूज ।। ग्रेटर नोएडा वह पीडि़त था, लेकिन अपराधी घोषित कर दिया गया। बिना किसी जुर्म के वह <ILTIMEX TYPE="P">3 महीने</ILTIMEX> तक सलाखों के पीछे रहने को मजबूर है। उसकी बेगुनाही का <ILTIMEX TYPE="D">उस समय</ILTIMEX> पता चला जब <ILTIMEX TYPE="D">शुक्रवार सुबह</ILTIMEX> एसओजी और कासना पुलिस की टीम ने एक जॉइंट ऑपरेशन में एक लुटेरे को गिरफ्तार कर 16 लाख रुपये का माल और लूटा हुआ ट्रक बरामद कर लिया। दो बदमाश फरार होने में कामयाब हो गए। एसएसपी ने इस टीम को 5 हजार रुपये इनाम देने का ऐलान किया है। जेल में बंद बेगुनाह को छुड़ाने की कार्रवाई शुरू कर दी गई है। मामला <ILTIMEX TYPE="D">13 जुलाई</ILTIMEX> का है। पुलिस के मुताबिक ग्रेनो स्थित एक पेंट कंपनी का ड्राइवर इंद्रपाल ट्रक में करीब 16 लाख रुपये का माल लेकर बिहार के लिए निकला था। <ILTIMEX TYPE="D">उस दिन</ILTIMEX> ट्रक का मुख्य ड्राइवर मुन्ना बीमार था। दनकौर कोतवाली एरिया में मंडी श्यामनगर के पास 3 बदमाशों ने उससे ट्रक लूट लिया। बदमाशों ने पहले इंद्रपाल को बंधक बनाया, फिर सुनसान एरिया में फेंककर फरार हो गए। इंद्रपाल ने ट्रक मालिक विपिन कुमार को घटना की जानकारी दी। विपिन ने मामले की जानकारी कासना पुलिस को दी। पुलिस और ट्रक मालिक ने इंद्रपाल पर ही वारदात को अंजाम देने का शक जताया। विपिन ने कासना कोतवाली में इंद्रपाल के खिलाफ रिपोर्ट दर्ज करा दी। पुलिस ने <ILTIMEX TYPE="D">25 जुलाई</ILTIMEX> को इंद्रपाल को ट्रक लूट के आरोप में गिरफ्तार कर लिया। माल व ट्रक बरामद करने के लिए पुलिस ने उसके साथ मारपीट भी की, लेकिन कोई सुराग न लग सका। इंद्रपाल खुद को निर्दोष बताता रहा, लेकिन पुलिस ने उसकी एक न सुनी। उसे जेल भेज दिया गया। उसके बाद पुलिस ने उसे रिमांड पर लेकर भी माल और ट्रक बरामद करने का प्रयास किया, लेकिन कोई सफलता नहीं मिली। एसएसपी अशोक कुमार सिंह ने बताया कि कासना पुलिस और एसओजी की टीम को मुखबिर से पता चला कि लूट का माल लेकर एक ट्रक दिल्ली के लिए ग्रेटर नोएडा से होकर जाने वाला है। सूचना के आधार पर <ILTIMEX TYPE="D">शुक्रवार सुबह करीब 10 बजे</ILTIMEX> एसओजी प्रभारी विजय प्रकाश के नेतृत्व में कासना पुलिस और एसओजी की टीम ने यमुना एक्सप्रेस-वे पुल के नीचे एक बदमाश को गिरफ्तार कर लिया, जबकि दो लोग फरार होने में कामयाब हो गए। ट्रक को जब्त कर लिया गया। इसमें करीब 16 लाख रुपये कीमत का एशियन पेंट भरा हुआ है। यह पेंट ग्रेटर नोएडा की एशियन पेंट कंपनी का है जो <ILTIMEX TYPE="D">13 जुलाई</ILTIMEX> को बिहार के लिए भेजा गया था। पकड़ा गया ट्रक हरियाणा से लूटा गया था। पकड़े गए बदमाश की पहचान रजनीश निवासी बिघराव स्याना बुलंदशहर के रूप में हुई है, वहीं फरार बदमाश सूरज निवासी नया गांव बुलंदशहर और उसका एक अन्य साथी है। उनकी तलाश की जा रही है। इस गिरफ्तारी के बाद पुलिस को पता चला कि <ILTIMEX TYPE="D">पिछले 3 महीने</ILTIMEX> से जेल की सलाखों के पीछे बंद इंद्रजीत बेगुनाह है। एसएसपी ने उनकी बेगुनाही की बात स्वीकारी है। अब उन्होंने इंद्रजीत को जेल से बाहर लाने की कार्रवाई करने के निर्देश दिए हैं।
</TEXT></DOC>