<?xml version="1.0" encoding="UTF-8" ?>
<DOC><TEXT>
एक संवाददाता ॥ फरीदाबाद यह कहना है उन कलाकारों का जो पलवल के बलदेव छठ मेले में जान की बाजी लगाकर मौत के कुएं में करतब दिखा रहे हैं। ये कलाकार बिना किसी खौफ के बाइक और कार को इस तेजी से दौड़ाते हैं कि देखने वाला दांतों तले उंगली दबा बैठे। हालांकि उन लोगों के लिए 22 फुट ऊंचे और 48 फुट चौडे़ कुएं में जिंदगी दांव पर लगाना रोजमर्रा की बात जैसा है। कुएं में जब कलाकार बाइक और कार हाथ छोड़कर या उसके ऊपर खड़े होकर चलाते हैं, तो देखने वाले की रूह तक कांप उठती है, लेकिन इन कलाकारों का कहना है कि शौक और जुनून इंसान को हर वह मुकाम हासिल करा सकता है, जिसकी वह कल्पना भी नहीं कर सकता। शादी के बाद भी नहीं छूटा मोह इस मौत के कुएं में कार चलाने वाले यूपी स्थित समबल निवासी रहीस का कहना है कि अब यह उनकी दिनचर्या में शामिल हो चुका है। उन्हें कुएं में कार चलाने का शौक था, जो उन्हें इस ओर खींच लाया। पेशे से वह कार मकैनिक हैं। उनके मुताबिक वह <ILTIMEX TYPE="D">आज से करीब 12- 13 साल पहले</ILTIMEX> दिल्ली के लालकिले में <ILTIMEX TYPE="D">दशहरे</ILTIMEX> पर लगे मेले में गए थे। वहां उन्होंने मौत के कुएं में कार और बाइक चलाने वाले कलाकारों को देखा, तब से उनके अंदर भी यह शौक पैदा हो गया। इस शौक को पूरा करने के लिए वे गाजियाबाद में इरशाद के पास गए, वह उन्हें बिहार में लगे मेले में ले गया। जहां <ILTIMEX TYPE="P">दो साल</ILTIMEX> तक उन्होंने कार चलाना सीखा। जब वह कार चलाने में निपुण हो गए, तो खुद कुएं में उतर गए। यह बात उन्होंने अपने परिजनों से लंबे वक्त तक छुपाए रखी। <ILTIMEX TYPE="D">एक दिन</ILTIMEX> जब उन्हें पता चला, तो उन्होंने इसका विरोध किया, लेकिन ज्यादा कुछ न कर सके। परिजनों से सोचा कि शादी के बाद शायद पत्नी-बच्चों का मोह उनसे यह काम छुड़वा दे, लेकिन ऐसा ङी नहीं हुआ। अब भी उनके परिजन और पत्नी उन्हें यह काम करने से मना करते हैं, लेकिन वे इसे अपना शौक मानते हैं। पैसा और वाहवाही एक साथ उन्हें मेहनताने के रूप में करीब 15 हजार रुपये मिलते हैं। इसके अलावा, दर्शकों की तालियों की गड़गड़ाहट, उनकी वाहवाही और उनके मुंह से निकला 'वास्तव में खतरों का खिलाड़ी है यह' सुनना बेहद अच्छा लगता है। उनके साथी कलाकार मौ. इम्तियाज, मौ.अरमान और शकुन ठाकुर भी कार चलाते हैं, जबकि अजीम, छैला, राजू, असलम और बिलाल बाइक चलाते हैं। कुछ तो फॉर्म्युला है रहीस के मुताबिक मौत के कुएं में बिना साइलेंसर की कार और मोटरसाइकल लोगों की भीड़ जुटाने के लिए नहीं , बल्कि कुएं में बाइक व कार चलाने वाले अन्य साथी कलाकारों को नीचे और ऊपर उतरने का इंडिकेशन देने के लिए होते हैं। अगर किसी साथी कलाकार को नीचे उतरना होता है , तो बाइक की रेस को एक बार तेज किया जाता है। अगर ऊपर जाना है , तो 2 से 3 बार रेस तेज करनी पड़ती है , इससे कलाकार समझ जाता है।
</TEXT></DOC>