<?xml version="1.0" encoding="UTF-8" ?>
<DOC><TEXT>
चंद्र मोहन शर्मा बॉलिवुड की रीत निराली है। दरअसल, यहां स्टार्स बनते ही कलाकारों की नाक लंबी हो जाती है! और नाक की खातिर वे कुछ भी करने पर आमादा रहते हैं। यह इंडस्ट्री के कुछ स्टारों का अंह ही है कि दो जाने-माने निर्माता <ILTIMEX TYPE="D">सालों</ILTIMEX> से भारी आर्थिक घाटा झेल रहे हैं। जहां प्रीति जिंटा और शाइनी आहूजा स्टारर 'हर पल ' <ILTIMEX TYPE="D">एक साल</ILTIMEX> से रिलीज की बाट जोह रही है, वहीं करीब <ILTIMEX TYPE="D">चार साल</ILTIMEX> से तैयार शाहिद कपूर-करीना कपूर की 'मिलेंगे मिलेंगे' भी रिलीज नहीं हो पा रही है। <ILTIMEX TYPE="D">चार साल</ILTIMEX> से 'मिलेंगे मिलेंगे' को रिलीज करने की कोशिश कर रहे निर्माता बोनी कपूर ने <ILTIMEX TYPE="D">इस साल</ILTIMEX> वैलंटाइन डे के मौके पर इसे रिलीज करने के लिए डिस्ट्रिब्यूशन कंपनियों को अप्रोच किया था। दरअसल, 'कमीने' की कामयाबी से बोनी को लगा कि करीना के साथ वाली शाहिद की इस फिल्म को भुनाने का यह बढि़या मौका है। बात आगे बढ़ पाती, उससे पहले ही बोनी ने खुद ही डिस्ट्रिब्यूटरों से कहा कि फिलहाल वह किसी वजह से फिल्म रिलीज नहीं कर पाएंगे। अगर अंदरूनी सूत्रों की मानें, तो फिल्म रिलीज के बोनी के ऐलान के <ILTIMEX TYPE="D">अगले ही दिन</ILTIMEX> शाहिद कपूर ने उनसे इस फिल्म को रिलीज न करने की रिक्वेस्ट की। खबर तो यह भी है कि शाहिद ने इसकी एवज में उनकी अगली फिल्म फ्री में करने का वादा किया। यहां तक कि शाहिद ने बोनी को इस फिल्म को डीटीएच, चैनलों और डीवीडी पर रिलीज करने की सलाह दी, जिससे उनके नुकसान की कुछ भरपाई हो सके। जाहिर है, बोनी ने उनकी बात मान ली। कुछ यही हाल अपनी घरेलू नौकरानी से बलात्कार के आरोप में घिरे एक्टर शाइनी आहूजा स्टारर फिल्म 'हर पल ' का भी है। शाइनी, प्रीति जिंटा, धर्मेन्द्र, ईशा कोप्पिकर स्टारर यह फिल्म पूरी होने के बाद लंबे असेर् से डिब्बे में बंद हैं। शाइनी ने इस फिल्म की डबिंग का काम बहुत पहले ही निबटा दिया था, लेकिन उनके जेल जाने बाद इसकी रिलीज आगे खिसका दी गई। <ILTIMEX TYPE="P">पिछले दिनों</ILTIMEX> निर्माता ने फिल्म को रिलीज करने की प्लानिंग भी की थी। दरअसल, छोटे शहरों के वितरकों को लगता है कि शाइनी की वजह से दर्शकों की एक क्लास में यह फिल्म हॉट रहेगी। लेकिन जब फिल्म की हीरोइन प्रीति जिंटा को 'हर पल ' की रिलीज की खबर लगी, तो उन्होंने निर्माता को समझाया कि जब तक शाइनी केस का फैसला नहीं आ जाता, तब तक फिल्म रिलीज न की जाए। दरअसल, प्रीति कई एनजीओ से जुड़ी हुई हैं, जो सामाजिक कुरीतियों और वुमन एम्पावरमेंट के लिए काम करते हैं। ऐसे में इस फिल्म की रिलीज से प्रीति को अपनी इमेज खतरे में पड़ती दिख रही है। प्रीति के कहने पर निर्माता ने रिलीज तो टाल दी, लेकिन करीब सात करोड़ के बजट में बनी यह फिल्म <ILTIMEX TYPE="D">आज</ILTIMEX> भी डिब्बा बंद है। जाहिर है, प्रीति की साफ-सुथरी इमेज के चक्कर में निर्माता का दीवाला निकल रहा है। दिक्कत यह है कि बेचारा निर्माता अपनी फिल्म की हीरोइन को नाराज करने का साहस नहीं कर पा रहा है।
</TEXT></DOC>