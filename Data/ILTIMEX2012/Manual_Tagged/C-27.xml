<?xml version="1.0" encoding="UTF-8" ?>
<DOC><TEXT>
कंचन श्रीवास्तव मुंबई।। ' लीगल एजुकेशन विद ए डिफरेंस' का दावा करनेवाले महानगर के 'एसवीकेएम कॉलेज ऑफ लॉ' पर अवैध डिग्री की तलवार लटक गई है। विले पारले स्थित कॉलेज की पांच वर्षीय एलएलबी डिग्री को 'बार काउंसिल ऑफ इंडिया' ने गैरकानूनी करार दिया है। बार काउंसिल की लीगल एजुकेशन कमिटी का कहना है कि उसने कोर्स को कभी मान्यता दी ही नहीं। कमिटी के एक सदस्य ने नाम न छापने की शर्त पर एनबीटी को बताया, 'बार काउंसिल ऑफ इंडिया के डॉक्युमेंट्स के मुताबिक, <ILTIMEX TYPE="D">2004</ILTIMEX> में कॉलेज को <ILTIMEX TYPE="D">2007</ILTIMEX> तक तक के लिए मान्यता दी गई थी। वह भी तीन वर्षीय डिग्री कोर्स के लिए। यानी कॉलेज को न तो पांच वर्षीय डिग्री कोर्स शुरू करने का हक था और न ही <ILTIMEX TYPE="D">2007 के बाद</ILTIMEX> एडमिशन देने का। लेकिन <ILTIMEX TYPE="P">पिछले तीन सालों</ILTIMEX> में न केवल प्रवेश जारी रहा, बल्कि मुंबई यूनिवर्सिटी बाकायदा एग्जाम लेती रही और डिग्री भी देती रही।' <ILTIMEX TYPE="D">4- 5 सितंबर</ILTIMEX> को सुप्रीम कोर्ट के पूर्व जज जस्टिस एपी मिश्रा की अगुवाई वाली इस कमिटी ने (मीटिंग के मिनट्स एनबीटी के पास हैं) इसे कानूनों का गंभीर उल्लंघन और छात्रों के साथ धोखाधड़ी माना है। इसके बाद काउंसिल ने मुंबई यूनिवर्सिटी को एक नोटिस भेजकर कड़े शब्दों में पूछा है कि जब कॉलेज की मान्यता <ILTIMEX TYPE="D">तीन साल पहले</ILTIMEX> खत्म हो गई थी, तो अब तक यूनिवर्सिटी सोई क्यों रही और डिग्री क्यों बांटती रही? नोटिस से कॉलेज के 650 से अधिक छात्रों का भविष्य खतरे में पड़ गया है। <ILTIMEX TYPE="D">मंगलवार शाम</ILTIMEX> को जैसे ही इसकी भनक छात्रों को लगी, मातम जैसी स्थिति हो गई। <ILTIMEX TYPE="D">नवंबर</ILTIMEX> में होनेवाले पांचवें सेमेस्टर के एग्जाम की तैयारी में लगे छात्र ने एनबीटी को बताया, 'मेरे क्लासमेट ने फेसबुक पर यह इंफर्मेशन दी और <ILTIMEX TYPE="P">कुछ ही मिनटों</ILTIMEX> में एक दूसरे के मोबाइल पर फोन आने लगे। हमें समझ नहीं आ रहा कि हमारा क्या होगा।' कॉलेज में <ILTIMEX TYPE="D">दिवाली</ILTIMEX> की छुट्टियां हैं, लिहाजा घबराए छात्र <ILTIMEX TYPE="P">बुधवार दिन भर</ILTIMEX> प्रिंसिपल डॉ आरएल द्विवेदी से संपर्क करने का प्रयास करते रहे लेकिन वे उपलब्ध नहीं हुए। इससे घबराहट फैल गई। फाइनल ईयर के छात्र के मुताबिक, '<ILTIMEX TYPE="D">पिछले हफ्ते</ILTIMEX> जब कॉलेज खुला था तब भी प्रिंसिपल नहीं थे। बताया गया कि वे दिल्ली गए हैं, लेकिन तब भनक नहीं थी कि कॉलेज डिरिकग्नाइज हो जाएगा। डर है यूनिवर्सिटी हमें किसी घटिया कॉलेज में न शिफ्ट कर दे।' हालांकि कॉलेज प्रशासन ने छात्रों से कहा है कि चिंता की बात नहीं, हम 'मैनेज' कर लेंगे। कॉलेज कर भी लेगा क्योंकि इस पर एनसीपी नेता और उड्डयन मंत्री प्रफुल पटेल का वरदहस्त बताया जाता है। इसके अध्यक्ष अमरीश पटेल प्रफुल के भाई हैं। मंडल मीठी बाई कॉलेज, डीजे संघवी इंजीनियरिंग कॉलेज, एनएम कॉलेज, जमना बाई नरसी स्कूल और जितेंद्र चव्हाण कॉलेज ऑफ लॉ जैसे बड़े कॉलेजों का संचालन करता है। कई लॉ स्कूलों की मान्यता रद्द करने के अलावा, बार काउंसिल ने ठाणे के एमएस लॉ कॉलेज को <ILTIMEX TYPE="P">2010 से 2012</ILTIMEX> तक मान्यता देने से इंकार करते हुए अस्थाई फैकल्टी की जगह स्थाई फैकल्टी नियुक्त करके नए सिरे से अप्लाई करने को कहा है।
</TEXT></DOC>