<?xml version="1.0" encoding="UTF-8" ?>
<DOC><TEXT>
एनबीटी न्यूज ॥ नोएडा सेक्टर-20 में <ILTIMEX TYPE="D">शुक्रवार</ILTIMEX> से शुरू हुई बीएसएनएल की इंटरकॉम सेवा <ILTIMEX TYPE="D">शनिवार</ILTIMEX> को भी चर्चा का विषय बनी रही। जिनके टेलिफोन पर इंटरकॉम सेवा शुरू हो गई है, उन्होंने उसका जमकर मजा लिया। हालांकि बहुत सारे कस्टमर अभी भी अपने फोन पर इस सेवा के शुरू होने का बेसब्री से इंतजार कर रहे हैं। यही नहीं इंटरकॉम का फायदा उठाने के लिए कई लोग अन्य कंपनियों की लेंडलाइन कटवाकर बीएसएनएल के फोन लगवाने की प्लानिंग कर रहे हैं। बीएसएनएल की सेंट्रेक्स सेवा के तहत सेक्टर-20 के 630 बीएसएनएल लेंडलाइन फोन शामिल किए गए हैं। जिनमें 100 लेंडलाइन पर यह सेवा <ILTIMEX TYPE="D">शुक्रवार</ILTIMEX> तक शुरू हो गई, बाकी पर भी जल्द ही यह सेवा शुरू कर दी जाएगी। इसके लिए <ILTIMEX TYPE="D">शनिवार</ILTIMEX> को काम शुरू कर दिया गया है। <ILTIMEX TYPE="P">2- 4 दिन</ILTIMEX> में सभी 630 फोनों पर इंटरकॉम की सुविधा दे दी जाएगी। इंटरकॉम सेवा शुरू होने से <ILTIMEX TYPE="D">शनिवार</ILTIMEX> को सेक्टर का माहौल खासा बदला-बदला सा रहा। इस सेवा को लेकर सेक्टर के लोगों के विचार कुछ ऐसे हैं : मैंने बीएसएनएल का लेंडलाइन लगवाने के लिए आवेदन कर दिया है। बच्चों को इंटरकॉम शुरू होने का बेसब्री से इंतजार है। -गंगाराम यादव मेरे फोन पर इंटरकॉम शुरू हो गया है। अभी सभी पड़ोसियों को यह सुविधा नहीं मिल पाई है। बच्चे इंटरकॉम को लेकर खासे उतावले हैं। पूरे सेक्टर में इंटरकॉम होने से खुशी का माहौल है। -एससी रस्तोगी इंटरकॉम सेवा का सबसे बड़ा फायदा सिक्युरिटी को लेकर होगा। अब किसी भी आगंतुक के बारे में सिक्युरिटी गार्ड गेट से ही पहले कंफर्म कर लेगा। लोगों को बिना खर्च के यह सुविधा मिल रही है। यह सबसे खुशी की बात है। -जगदीश राणा महिलाओं के लिए इंटरकॉम खासा उपयोगी होगा। पुरुष तो <ILTIMEX TYPE="P">सुबह से शाम</ILTIMEX> तक घर से बाहर रहते हैं, ऐसे में महिलाएं इंटरकॉम का खासा लाभ उठा सकती हैं। इंटरकॉम पर लंबी बात करने में भी कोई समस्या नहीं। सेक्टर में एक दूसरे से रिलेशन मेंटेन करने में भी इंटरकॉम मददगार होगा। -पदम सिंह मेहरा हमारे फोन पर भी इंटरकॉम फैसिलिटी शुरू हो गई है। अब पड़ोसी से बात करने में आसानी होगी। पहले शॉपिंग के लिए पड़ोसी को साथ ले जाने के लिए घर जाकर पूछना पड़ता था , अब तो बस रिसीवर उठाओ बात करो। - अवतार कौर इंटरकॉम के तो फायदे ही फायदे हैं। इसका सबसे ज्यादा फायदा तो महिलाएं ही उठाएंगी। अब पड़ोसी से बात करने के लिए उसके घर नहीं भी गए तो कोई बात नहीं , फोन पर भी लंबी बातें की जा सकती है। - मंजीत हम अपनी पढ़ाई भी फोन पर डिस्कस कर सकेंगे। इंटरकॉम फैसिलिटी फ्री होने से बिल की कोई टेंशन ही नहीं है। जितनी बार चाहें उतनी बार आप पड़ोस में किसी से भी बात कर सकते हैं। - निष्ठा , स्टूडेंट दोस्तों के साथ अचानक कोई प्लान बनाना है तो फटाफट सबों को इंटरकॉम से खबर करने में अब आसानी होगी। इसके लिए अब फोन बिल की भी चिंता नहीं होगी। - श्रुति , स्ट ूडेंट
</TEXT></DOC>