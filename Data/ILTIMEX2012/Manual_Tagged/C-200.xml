<?xml version="1.0" encoding="UTF-8" ?>
<DOC><TEXT>
प्रशांत सोनी नई दिल्ली।। <ILTIMEX TYPE="D">होली के दिन</ILTIMEX> <ILTIMEX TYPE="P">13 साल</ILTIMEX> का सनी गड्ढे में गिरा और उसकी मौत हो गई। अब सरकारी एजेंसियां जवाबदेही तय करने के बजाय जिम्मेदारी से पल्ला झाड़ने में जुट गई हैं। दिल्ली जल बोर्ड ने एक प्रेस विज्ञप्ति जारी कर सफाई दी है कि उसका इस हादसे से कोई लेना देना नहीं है। जिस गड्ढे में डूबने से सनी की मौत हुई है, वह डीडीए के हॉर्टिकल्चर डिपार्टमेंट ने खुदवाया है। घटनास्थल के पास एक गैस एजेंसी का दफ्तर है। इस एजेंसी के मैनेजर परशुराम सिंह ने बताया कि पीछे ही डीडीए का एक पार्क है। इस पार्क में पानी सप्लाई करने के लिए ही <ILTIMEX TYPE="D">पिछले कुछ महीनों</ILTIMEX> से यह तामझाम किया जा रहा था। पार्क के पास एक वॉटर ट्रीटमेंट प्लांट बनाया जा रहा है। इस गड्ढे से प्लांट तक जमीन के नीचे एक पाइप लाइन बिछाई गई है। जल बोर्ड की पाइप लाइन से निकलने वाला पानी पहले नाले में जाता था। उसी पानी को रोकने के लिए यह गड्ढा खोदा गया था। अब सारा पानी इस गड्ढे में जमा होता है। उन्होंने बताया कि नाले का पानी और गड्ढे में जमा पानी यहां से पाइप लाइन के जरिए ट्रीटमेंट प्लांट तक जाएगा और वहां पर उसे साफ करके पार्क में सप्लाई किया जाएगा। जल बोर्ड की पाइप लाइन से निकलते साफ पानी में नहा रहे दयाराम और सूरज ने बताया कि <ILTIMEX TYPE="D">कुछ महीने पहले</ILTIMEX> यहां नई पाइप लाइन डाली गई है। उसी से एक पाइप यहां निकाला गया है, ताकि पाइप लाइन में एयर जमा न हो। इस पाइप से चौबीसों <ILTIMEX TYPE="D">घंटे</ILTIMEX> पानी बहता है और आसपास के लोग नहाने और पीने का पानी लेने के लिए यहीं आते हैं। हाल ही में पाइप लाइन के पास एक चारदीवारी खड़ी करके उसमें एक वाल्व भी लगाया गया है। सनी के परिजन इस हादसे के लिए जल बोर्ड और डीडीए दोनों को ही जिम्मेदार बता रहे हैं। सनी के चाचा राजू का कहना है कि डीडीए ने इतना गहरा गड्ढा तो खोद दिया, लेकिन उसके आसपास सुरक्षा के लिए कोई इंतजाम नहीं किए। अगर गड्ढा सूखा होता, तो सनी की जान नहीं जाती। उन्होंने बताया कि <ILTIMEX TYPE="D">मंगलवार</ILTIMEX> को विरोध प्रदर्शन के बाद हमारे कुछ लोगों ने जल बोर्ड के अधिकारियों से मुलाकात भी की, लेकिन उन्होंने अपना पल्ला झाड़ते हुए इसके लिए डीडीए को जिम्मेदार ठहराया, जबकि डीडीए के किसी अधिकारी ने अभी तक यहां आकर जांच पड़ताल करने की जहमत नहीं उठाई है। सनी के पिता जगदीश वीकली मार्केट में खिलौने बेचते हैं और उसकी मां कोठियों में साफ सफाई का काम करती है। 4 भाइयों और एक बहन के बीच सनी सबसे छोटा था। वह इसी इलाके के एक सरकारी स्कूल में पांचवीं क्लास में पढ़ता था। उसकी मौत से उसके पिता को इतना गहरा सदमा लगा कि उनकी तबीयत बिगड़ गई और उन्हें अस्पताल में भर्ती कराना पड़ा। सनी की मां और भाई बहनों का भी रो रोकर बुरा हाल हो रहा है, लेकिन सनी की मौत की जवाबदेही अभी तक तय नहीं हुई है।
</TEXT></DOC>