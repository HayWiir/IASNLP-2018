<?xml version="1.0" encoding="UTF-8" ?>
<DOC><TEXT>
शिफाली माथुर फरीदाबाद।। यदि लोगों को अच्छा इंफ्रास्ट्रक्चर चाहिए, तो उन्हें अपनी जेबें खाली करनी ही पड़ेंगी। यह प्रतिक्रिया है शहर के उद्योगपतियों की। बदरपुर फ्लाईओवर पर टोल टैक्स वसूलने के मामले में शहर के उद्योगपतियों की अलग-अलग राय है। इनका मानना है कि टोल टैक्स वसूलना तब तक जायज है, जब तक वह आम लोगों के लिए बोझ न बन जाए। इस सीरीज के दूसरे अंक में हमने शहर के बड़े उद्योगपतियों से बातचीत की। ठीक से होगी फ्लाईओवर की मेंटिनेंस बदरपुर फ्लाईओवर को बीओटी बेसिस पर बनाया जा रहा है। इसलिए टोल टैक्स देना ही होगा। इससे फ्लाईओवर का मेंटिनेंस ठीक से हो पाएगा। <ILTIMEX TYPE="D">कई सालों पहले</ILTIMEX> जब बाटा फ्लाईओवर पर टोल टैक्स लगता था, तब वहां के मेंटिनेंस पर भी ध्यान दिया जाता था, लेकिन जब से यह निगम के हाथों में आया है, इसका बुरा हाल हो गया है। बदरपुर पर टोल देना लोगों के हित में होगा। - रमणीक प्रभाकर, जनरल सेकेटरी, फरीदाबाद मेन्युफेक्चरर असोसिएशन आम लोगों के साथना इंसाफी नैशनल हाइवे पर वैसे ही सरकार भारी वाहनों से टोल टैक्स वसूल रही है। अब बदरपुर फ्लाईओवर पर टोल टैक्स वसूलने से आम जनता पर भी बोझ आ जाएगा। हाइवे की मेंटिनेंस की डिमांड भी बढ़ती जा रही है जिसके कारण सरकार के लिए हर तरीके से पैसे वसूलना जरूरत बन गया है। इससे आम आदमी को दिक्कत हो रही है। टोल बन जाने से ट्रैफिक अस्त-व्यस्त हो जाएगा और लोगों को असुविधा होगी। - श्रीराम अग्रवाल, जिला महासचिव, लघु उद्योग भारती सुविधा चाहिए, तो देने होंगे पैसे सरकार से सुविधाएं कभी भी मुफ्त में नहीं मिलतीं। लोगों को फ्लाईओवर की सुविधा चाहिए, तो उन्हें उसके लिए पैसे भी भरने होंगे। इसके बावजूद टोल टैक्स लोगों के लिए मुसीबत नहीं बनना चाहिए। इसके पैसों को कंपनी लोगों की सुविधाओं के लिए खर्च करे। - प्रदीप सेठी, उद्योगपति कुछ पाने के लिए कुछ खोना तो पड़ेगा बदरपुर फ्लाईओवर से ट्रांसपोर्ट व्यवस्था में सुधार आएगा। इससे यहां के उद्योगों को काफी फायदा मिलेगा। इस फायदे के लिए यदि उद्योगपतियों को थोड़े पैसे खर्च करने पड़ जाएं, तो उसमें हर्ज नहीं होना चाहिए। बशर्ते टैक्स बजट से बाहर न जाए। हालांकि लोगों को लाइन में खड़े रहने से थोड़ी असुविधा होगी, लेकिन यह नहीं भूलना चाहिए कि कुछ पाने के लिए कुछ खोना तो पड़ता ही है। - बलजीत सिंह भाटिया, उद्योगपति व्यवस्था उचित हो टोल टैक्स देने में लोगों का <ILTIMEX TYPE="P">काफी समय</ILTIMEX> बर्बाद होगा, लेकिन फ्लाईओवर से पेट्रोल खर्च में बचत भी होगी। टोल टैक्स लेना तभी उचित होगा, जब इसकी प्रक्रिया आसान हो। मसलन लोगों को लाइन में न खड़ा होना पड़े और ज्यादा पैसे न वसूले जाएं। सेंसर सिस्टम और वाहनों के लिए पास की व्यवस्था होनी चाहिए। - सरदार सुखचैन सिंह, उद्योगपति महंगाई का रखें ख्याल टैक्स की राशि तय करने से पहले कंपनी और सरकार को महंगाई का ध्यान रखना चाहिए। महंगाई की मार से आम जनता और उद्योगपति वैसे ही परेशान हैं। टोल टैक्स देना उनके लिए और भारी नहीं होना चाहिए। - प्रवीण शर्मा, उद्योगपति
</TEXT></DOC>