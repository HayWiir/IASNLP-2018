<?xml version="1.0" encoding="UTF-8" ?>
<DOC><TEXT>
शकील अख्तर ।। नई दिल्ली भोपाल गैस कांड के मामले में कांग्रेस के वरिष्ठ नेता आपस में उलझने लगे हैं। विपक्ष के साथ उन्होंने भी जवाबदेही और जिम्मेदारी का सवाल उठाना शुरू कर दिया है। <ILTIMEX TYPE="D">1984</ILTIMEX> में हुई इस भीषण मानवीय त्रासदी के समय केन्द और राज्य दोनों जगह कांग्रेस की सरकार थी। भोपाल गैस कांड के बाद यूनियन कार्बाइड के प्रमुख वॉरेन एंडरसन को गिरफ्तारी के फौरन बाद जमानत मिल गई थी और वह राज्य सरकार के प्लेन से दिल्ली और वहां से अमेरिका चले गए थे। अर्जुन की चुप्पी बरकरार : कांग्रेस ने तत्कालीन मुख्यमंत्री अर्जुन सिंह पर निशाना साधते हुए कहा कि जिम्मेदारी तय होनी चाहिए। अर्जुन सिंह ने फिलहाल इसका कोई जवाब नहीं दिया है। वे सारे मामले पर चुप्पी साधे हुए हैं। अदालत का फैसला आने के बाद अर्जुन सिंह ने पार्टी अध्यक्ष सोनिया गांधी से मुलाकात की थी। लेकिन सार्वजनिक रूप से कोई टिप्पणी नहीं की। बीजेपी द्वारा इस मामले में तत्कालीन प्रधानमंत्री राजीव गांधी का नाम लेने के बाद कांग्रेस नेतृत्व के लिए सारे मामले में अर्जुन सिंह का कुछ भी बोलना या खामोश रहना बहुत मायने रखता है। वरिष्ठ कांग्रेसी नेता और सूचना प्रसारण मंत्री अंबिका सोनी ने कहा है कि इस मामले में बनाया गया मंत्री समूह सभी तथ्य देख रहा है। यह समूह गृह मंत्री पी. चिदंबरम की अध्यक्षता में बनाया गया है। दूसरी बार निशाने पर: <ILTIMEX TYPE="D">गुरुवार</ILTIMEX> को पार्टी महासचिव जनार्दन द्विवेदी ने बिना किसी का नाम लिए कहा कि किसी भी मानवीय त्रासदी के समय जो भी प्रश्न उठें उनका उत्तर मिलना चाहिए। और जिम्मेदारी तय होना चाहिए। मीडिया इंचार्ज द्विवेदी ने कहा कि यह पाटीर् का आधिकारिक मत है। <ILTIMEX TYPE="P">पिछले कुछ समय</ILTIMEX> में पार्टी का यह अर्जुन सिंह पर दूसरा बड़ा हमला है। इससे पहले पाटीर् ने उन्हें लक्षित करके कहा था कि हमें चापलूसी पसंद नहीं है। अर्जुन द्वारा राहुल की तारीफ की जवाब में पाटीर् ने यह कड़ी बात कही थी। दिग्विजय का अलग सुर : कांग्रेस के दूसरे महासचिव दिग्विजय सिंह, वरिष्ठ नेता सत्यव्रत चतुर्वेदी और वसंत साठे के अलग- अलग बयानों के बारे में द्विवेदी ने कहा कि वह उनकी निजी राय हो सकती है, पार्टी का मत नहीं। दिग्विजय <ILTIMEX TYPE="P">इन दिनों</ILTIMEX> पारिवारिक कारणों से अमेरिका में हैं। उन्होंने कहा था कि एंडरसन की रिहाई के पीछे अमेरिका का दबाव हो सकता है। इस तरह उन्होंने राज्य सरकार को जिम्मेदार नहीं माना। गौरतलब है कि दिग्विजय सिंह <ILTIMEX TYPE="D">उस समय</ILTIMEX> अर्जुन सिंह मंत्रिमंडल के सदस्य थे। सत्यव्रत ने दी केंद्र को क्लीन चिट: लेकिन मध्य प्रदेश के ही दूसरे नेता सत्यव्रत ने राज्य सरकार पर सारी जिम्मेदारी डाली है। उन्होंने केन्द्र सरकार को क्लीन चिट दी है। कांग्रेस के वरिष्ठ नेता वंसत साठे ने भी इस विवाद में कूदते हुए कहा कि अर्जुन सिंह को जवाब देना चाहिए। सिंघवी पर भी सवाल उठे : इस मामले में कांग्रेस के प्रवक्ता अभिषेक सिंघवी की भूमिका भी सवालों के घेरे में आ गई हैं। सिंघवी यूनियन कार्बाइड को टेकओवर करने वाली कंपनी डाउ केमिकल के वकील थे।
</TEXT></DOC>