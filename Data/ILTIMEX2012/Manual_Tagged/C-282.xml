<?xml version="1.0" encoding="UTF-8" ?>
<DOC><TEXT>
चंद्र मोहन शर्मा <ILTIMEX TYPE="D">इस हफ्ते</ILTIMEX> अनिल कपूर की 'नो प्रॉब्लम' और आदित्य चोपड़ा की 'बैंड बाजा बरात' रिलीज हो रही हैं। अलग-अलग टेस्ट की इन दोनों फिल्मों के अलावा हॉलिवुड फिल्म फॉस्टर रिलीज होगी। आइए जानते हैं इन फिल्मों की मेकिंग और रिलीज के बारे में: इस <ILTIMEX TYPE="D">शुक्रवार</ILTIMEX> अलग-अलग टेस्ट की दो हिंदी और एक अंग्रेजी फिल्म रिलीज होंगी। ऐक्टर से प्रोड्यूसर बने अनिल कपूर ने अपनी नई मेगा बजट फिल्म 'नो प्रॉब्लम' के भारी भरकम बजट के चलते अपने साथ तीन कॉरपोरेट घरानों को जोड़ा। वहीं आदित्य चोपड़ा ने 'बैंड बाजा बरात' में एक न्यू कमर हीरो रणवीर सिंह पर दांव लगाया है। इनके अलावा, हॉलिवुड एक्शन थ्रिलर फिल्म 'फॉस्टर' भी हिंदी और अंग्रेजी में रिलीज होगी। बतौर प्रोड्यूसर मैदान में उतरे अनिल ने 'नो प्रॉब्लम' में बॉक्स ऑफिस पर बिकाऊ हर मसाला फिट किया। डायरेक्टर अनीस बज्मी के साथ कई सुपर हिट फिल्में करने के बाद अनिल को लगा कि इस बार अनीस के साथ अपने बैनर तले मसाला फिल्म बनाई जाए। <ILTIMEX TYPE="D">पिछले साल के आखिर में</ILTIMEX> अनिल ने अनीस के साथ कॉमेडी फिल्म बनाने का फैसला किया। अनिल जब अनीस से मिले, तो उनके पास 'नो प्रॉब्लम' की स्क्रिप्ट तैयार थी। उन्होंने अनिल के ऑफर को तुरंत स्वीकार कर लिया। फिल्म की प्रॉडक्शन कंपनी से जुड़े सूत्रों की माने, तो अनीस 'वेलकम' के बाद एक बार फिर अक्षय कुमार को लेना चाहते थे। हालांकि जब डेट प्रॉब्लम की वजह से बात नहीं बनी, तो उन्होंने अनिल की सलाह से अक्षय खन्ना को साइन किया। फिल्म की इनडोर शूटिंग का पहला शेड्यूल मुंबई के फिल्मीस्तान और महबूब स्टूडियो में <ILTIMEX TYPE="P">35 दिनों</ILTIMEX> में शूट करने बाद अनीस यूनिट के साथ बैंकॉक सहित कुछ विदेशी लोकेशनों पर शूटिंग के लिए गए। संजय दत्त, अनिल कपूर, सुष्मिता सेन, परेश रावल, कंगना राणावत व नीतू चंद्रा स्टारर इस फिल्म को दिल्ली- यूपी में 170 से ज्यादा प्रिंटों के साथ रिलीज किया जाएगा। मुंबई में पिछले करीब <ILTIMEX TYPE="D">तीन साल</ILTIMEX> से माडलिंग से जुडे़ रणवीर सिंह इससे पहले दो बार आदित्य के ऑफिस में स्क्रीन टेस्ट के लिए गए, लेकिन उन्हें कोई रोल नहीं मिला और अगली बार आने के लिए कहा गया। <ILTIMEX TYPE="D">पिछले साल दिसंबर</ILTIMEX> के आखिर में आदित्य के ऑफिस से रणवीर को एक बार फिर स्क्रीन टेस्ट के लिए बुलाया गया। इस बार उन्हें बैनर की नई फिल्म के लीड रोल में चुन लिया गया। फिल्म की शूटिंग <ILTIMEX TYPE="D">इस साल के आखिर</ILTIMEX> में यश राज स्टूडियो में शुरू हुई। इसके बाद यूनिट ने दिल्ली में डेरा डाला। डीयू के रामजस कॉलेज, हंसराज कॉलेज, पीतमपुरा हाट, कैंप, आजाद पुर, चांदनी चौक, सरोजिनी नगर मार्केट और साउथ एक्सटेंशन के अलावा महरौली और गुड़गांव के कुछ फार्म हाउसों में फिल्म की शूटिंग <ILTIMEX TYPE="P">40 दिनों</ILTIMEX> में निबटा ली गई। फिल्म की लीड जोड़ी डीयू के दो प्रमुख कॉलेजों के स्टूडेंट बने हैं। दिल्ली- यूपी में इस फिल्म को लगभग 70 प्रिंटों में रिलीज किया जाएगा। इन फिल्मों के अलावा हॉलिवुड की ऐक्शन थ्रिलर फिल्म ' फॉस्टर ' भी हिंदी और अंग्रेजी में दिल्ली - यूपी में लगभग 35 थिएटरों में रिलीज होगी।
</TEXT></DOC>