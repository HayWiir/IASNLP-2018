<?xml version="1.0" encoding="UTF-8" ?>
<DOC><TEXT>
तनावमुक्त सफलता के आसान रास्ते (सेल्फ हेल्प) लेखक: अशोक अरोड़ा प्रकाशन: ज्ञान पब्लिशर्स, नई दिल्ली कीमत: 200 रुपये (पेपरबैक) पेज: 302 तेज रफ्तार जिंदगी में सब कुछ फटाफट पाने की कोशिश में हम <ILTIMEX TYPE="D">दिन</ILTIMEX> का चैन और <ILTIMEX TYPE="D">रात</ILTIMEX> की नींद खोकर तनाव का शिकार हो रहे हैं। इस किताब में लेखक ने तनाव दूर करने के तरीके, योजना बनाने के फायदे, खुद को कोसें नहीं, अच्छी सेहत जैसे शीर्षकों के तहत कारगर जानकारी दी है। किताब सिर्फ तनाव कम करने और कामयाब होने की राह ही नहीं बताती, बल्कि इसमें कामयाबी को विस्तार देते हुए काम, सेहत, रिश्ते, मौलिकता जैसे सभी पहलुओं को समेटा गया है। किताब में कही गई बातें उपदेश नहीं लगतीं। आसान भाषा में लिखी गईं छोटी-छोटी बातों से पर्सनैलिटी को निखारने में मदद मिल सकती है। असाधारण नायक ओम पुरी (जीवनी) लेखक: नंदिता सी. पुरी प्रकाशन: हिंद पॉकेट बुक्स, नई दिल्ली कीमत: 99 रुपये (पेपरबैक) पेज: 212 एक ऐक्टर के तौर पर ओम पुरी की उपलब्धियां किसी से छुपी नहीं हैं, लेकिन कम ही लोग जानते हैं कि अपनी साधारण शक्ल-सूरत की वजह से उन्होंने ऐक्टर बनने का इरादा न जाने कितनी बार बदला। हालांकि उन्होंने हौसला नहीं छोड़ा और बॉलिवुड में अपनी अमिट छाप छोड़ने के बाद हॉलिवुड तक का सफर तय किया। किताब की लेखिका ओमपुरी की पत्नी हैं, लेकिन किताब लिखते हुए वह पत्नी और लेखिका के बीच की कशमकश में कहीं फंसी नजर नहीं आतीं। ओम के जीवन के अंतरंग किस्सों को भी किताब का हिस्सा बनाया गया है। इस बेमिसाल ऐक्टर के चाहनेवालों के लिए यह एक अच्छी पेशकश है। वे <ILTIMEX TYPE="D">दिन</ILTIMEX> ये <ILTIMEX TYPE="D">दिन</ILTIMEX> (आत्मकथा) लेखक: भारती राय प्रकाशन: यात्रा, पेंगुइन बुक्स, नई दिल्ली कीमत: 250 रुपये (पेपरबैक) पेज: 337 अपनी जिंदगी की कहानी लिखना तो आम बात है लेकिन अपने परिवार की पांच पीढ़ियों के माध्यम से वक्त के साथ बदलती नारी जाति की तस्वीर उकेर देना नायाब है। लेखिका ने अपनी परनानी, नानी, मां, खुद और अपनी बेटियों की जिंदगी को किताब का हिस्सा बनाया है। <ILTIMEX TYPE="P">19वीं सदी से शुरू होकर 21वीं सदी</ILTIMEX> तक के सफर के फासले पात्रों की जिंदगी के बदलते रंगों के साथ साफ-साफ नजर आते हैं। यह एक बुद्धिजीवी महिला की आत्मकथा है, जो पिछली और वर्तमान पीढ़ी की सचाई को बिना लाग-लपेट ईमानदारी के साथ पेश करती है। स्त्री-विमर्श में रुचि रखनेवाले पाठकों के अलावा आम महिलाओं को भी किताब दिलचस्प लगेगी। इंडिया बुक ऑफ रेकॉर्ड्स 2010 (जानकारी-परक) लेखक: बिस्वरूप रॉय चौधरी प्रकाशन: डायमंड पॉकेट बुक्स, नई दिल्ली कीमत:125 रुपये (पेपरबैक) पेज: 268 ज्यादातर लोगों की ख्वाहिश होती है कि वे दूसरों से कुछ अलग करें और ऐसा करें जिससे उनका नाम हो। ऐसे ही लोगों के कारनामों को किताब के रूप में पेश किया गया है। अनोखे और दिलचस्प तथ्यों से भरपूर इस किताब में ऐसे तमाम रेकॉर्ड्स का ब्यौरा दिया गया, जिनके बारे में आम लोगों को जानकारी नहीं है। फिर भी किताब पठनीय है, खासकर बच्चों के लिए जो अपनी बालसुलभ जिज्ञासा की वजह से बहुत कुछ जानना चाहते हैं।
</TEXT></DOC>