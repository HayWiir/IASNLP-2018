<?xml version="1.0" encoding="UTF-8" ?>
<DOC><TEXT>
क्वांगचओ।। ओलिंपिक चैंपियन अभिनव बिंद्रा और कॉमनवेल्थ गेम्स में चमकदार प्रदर्शन करने वाले स्टार शूटर गगन नारंग की अगुआई में भारतीय शूटर <ILTIMEX TYPE="D">शनिवार</ILTIMEX> से एशियाड में शुरू हो रही शूटिंग स्पर्धाओं में कॉमनवेल्थ गेम्स की अपनी रंगत को जारी रखने के इरादे से उतरेंगे। कॉमनवेल्थ गेम्स में भारतीय शूटर्स ने शूटिंग रेंज में दबदबा बनाते हुए 14 गोल्ड मेडल जीते थे लेकिन यहां उनकी राह आसान नहीं होगी। इसके बावजूद हालांकि इन गेम्स में भारत पहले मेडल की आस अपने शूटर्स से ही कर रहा है। पेइचिंग में 10 मीटर एयर राइफल का गोल्ड मेडल जीतने वाले बिंद्रा को चीन के किनान से टक्कर लेनी होगी, जिन्हें पीछे छोड़कर उन्होंने ओलिंपिक में गोल्ड मेडल जीता था। इसी स्पर्धा में भारत के गगन नारंग का दावा भी खास मजबूत दिखाई देता है। बिंद्रा, नारंग और किनान आओती शूटिंग रेंज में <ILTIMEX TYPE="D">पहले दिन</ILTIMEX> मेडल जीतने प्रबल दावेदारों में शामिल होंगे। भारत की निगाहें बिंद्रा और गगन पर रहेंगी। भारत की जोड़ी चीन के शूटर्स को लगातार पांचवीं बार इस वर्ग में गोल्ड जीतने से रोकने की कोशिश करेगी, लेकिन उनकी राह आसान नहीं होगी। सिडनी वर्ल्ड कप <ILTIMEX TYPE="D">2010</ILTIMEX> के विजेता चीन के साओ यिफेई की मौजूदगी में मुकाबला खासा रोचक होगा। नारंग बेहतरीन रंग में चल रहे हैं और उन्होंने कॉमनवेल्थ गेम्स में बिंद्रा को पछाड़कर 10 मीटर एयर राइफल का गोल्ड मेडल जीता था। वैयक्तिक मुकाबलों के अलावा नारंग टीम स्पर्धा में भी गोल्ड मेडल के दावेदार होंगे जहां उनके साथी होंगे बिंदा और संजीव राजपूत। नारंग के <ILTIMEX TYPE="D">चार साल पहले</ILTIMEX> दोहा में तीन ब्रॉन्ज जीते थे और अब उनकी नजरें गोल्ड मेडल पर हैं। हैदराबाद का यह शूटर 50 मीटर राइफल प्रोन और थ्री पोजीशन स्पर्धा में भी शिरकत करेगा। पीठ की चोट के कारण दोहा में शिरकत नहीं करने वाले बिंद्रा भी इस बार बेहतर प्रदर्शन करने को बेताब हैं। भारत ने शूटिंग स्पर्धा के लिए 25 पुरुष और 15 महिला शूटर्स की विशाल टीम चुनी है। निशानेबाजी में भारत के लिए मेडल के अन्य दावेदारों में मेन्स ट्रैप स्पर्धा में एशिया के नंबर एक मानवजीत संधू, पुरुष डबल ट्रैप में दुनिया के नंबर तीन रंजन सोढ़ी और विमिन्स में वर्ल्ड 50 मीटर राइफल प्रोन चैंपियन तेजस्विनी सावंत शामिल हैं। संधू ने <ILTIMEX TYPE="D">2006</ILTIMEX> में सिल्वर मेडल जीता था और इस बार उनकी नजरें गोल्ड मेडल पर हैं। उन्हें चीन के ली याजुन से कड़ी टक्कर मिलने की संभावना है। आईएसएसएफ वर्ल्ड कप फाइनल <ILTIMEX TYPE="D">2010</ILTIMEX> में स्वर्ण जीतने के बाद कॉमनवेल्थ गेम्स में सिल्वर जीतने वाले सोढ़ी को पैन कियांग और मो जुंजी की चीन की डबल ट्रैप जोड़ी से कड़ी टक्कर मिलेगी। शॉटगन स्पर्धाओं की शुरुआत <ILTIMEX TYPE="D">18 नवंबर</ILTIMEX> से होगी। दोहा एशियन गेम्स में 50 मीटर राइफल थ्री पोजीशन और प्रोन स्पर्धा में दो ब्रॉन्ज मेडल जीतने के बाद 30 वषीर्य तेजस्विनी के खेल में काफी सुधार हुआ है। तेजस्विनी को चीन की संयुक्त वर्ल्ड रेकॉर्ड धारक ल्यू ल्यूक्सी से 10 मीटर एयर राइफल स्पर्धा में कड़ी टक्कर मिल सकती है। टीम स्पर्धा में उन्हें संयुक्त वर्ल्ड रेकॉर्ड धारक सुमा शिरूर और कविता यादव का साथ मिलेगा।
</TEXT></DOC>