<?xml version="1.0" encoding="UTF-8" ?>
<DOC><TEXT>
वरिष्ठ संवाददाता ॥ नई दिल्ली संजय गांधी मेमोरियल हॉस्पिटल के जिन चार प्राइवेट सिक्युरिटी गार्डों को पुलिस ने <ILTIMEX TYPE="D">गुरुवार</ILTIMEX> को हिरासत में लिया था , उनमें से दो गार्ड सुल्तानपुरी इलाके में <ILTIMEX TYPE="D">रविवार तड़के</ILTIMEX> हुई एक शख्स की हत्या के आरोपी निकले। हॉस्पिटल के गार्ड रूम में बने इन गार्डों के लॉकर से पुलिस ने अवैध हथियार भी बरामद किए थे। हालांकि अस्पताल प्रशासन का कहना था कि इन गार्डों को <ILTIMEX TYPE="P">महीने भर</ILTIMEX> पहले ही नौकरी से निकाला जा चुका है। पुलिस ने इस मामले में दोनों गार्डों दीपक (18) और ललित उर्फ लाला (23) के अलावा उनके दो साथियों दलबीर उर्फ कूका (28) और विक्की उर्फ विजय (20) को भी गिरफ्तार किया है। दलबीर सोनीपत का रहने वाला है , जबकि अन्य तीनों सुल्तानपुरी में रहते हैं। इनके पास से 3 देसी कट्टे , 16 जिंदा कारतूस और एक चाकू बरामद किया गया है। वारदात का मुख्य आरोपी भैरों उर्फ बादल और उसके दो साथी छोटे और रोहताश अभी तक फरार हैं। पुलिस उन्हें भी तलाश रही है। डीसीपी ( आउटर डिस्ट्रिक्ट ) छाया शर्मा के मुताबिक <ILTIMEX TYPE="D">रविवार तड़के 3 बजे</ILTIMEX> के करीब अज्ञात लोगों ने ए -2 ब्लॉक , सुल्तानपुरी में अपने घर की छत पर सो रहे ओम प्रकाश उर्फ प्रकाश को उनके घर में घुसकर गोली मार दी थी। ओम प्रकाश को संजय गांधी हॉस्पिटल ले जाया गया , जहां डॉक्टरों ने उनको मृत घोषित कर दिया। सुल्तानपुरी पुलिस ने सूचना के आधार पर विक्की को गिरफ्तार किया। उससे पूछताछ के बाद पुलिस ने ललित , दीपक और दलबीर को भी गिरफ्तार कर लिया। इनके पास से वारदात में इस्तेमाल किए गए हथियार भी बरामद हुए। पूछताछ में पता चला कि वारदात का मास्टरमाइंड बादल था। पुलिस के मुताबिक बादल ओम प्रकाश की दूसरी बीवी बाला ( बदला हुआ नाम ) को चाहता था। उसे लगता था कि अगर वह ओम प्रकाश को रास्ते से हटा दे , तो बाला उसकी हो सकती है। बाला का इरादा भांपने के लिए वह उसके नजदीक आने लगा और अपनी तरफ आकर्षित करने की कोशिश की। जब उसे लगा कि बाला भी उसकी तरफ आकर्षित हो रही है और अब केवल ओम प्रकाश ही उसके और बाला के बीच आ रहा है , तो उसने ओम प्रकाश की हत्या का प्लान बनाया। सबसे पहले उसने हथियारों का इंतजाम किया। फिर उसने विक्की , दलबीर और छोटे को अपना प्लान बताया। तीनों इस काम में बादल की मदद के लिए राजी हो गए। बाद में लाला और दीपक भी इस साजिश में शामिल हो गए। लाला और दीपक ने हथियार छिपाकर रखने में मदद की। वारदात वाली <ILTIMEX TYPE="D">रात</ILTIMEX> दलबीर , छोटे और रोहताश संजय गांधी हॉस्पिटल में दीपक और लाला से मिले। लाला ने हथियार उनके हवाले कर दिए। उसके बाद दलबीर , रोहताश , छोटे और दीपक ओम प्रकाश के घर पहंुचे , जहां बादल पहले से उनका इंतजार कर रहा था। ये लोग छत पर गए , जहां दलबीर ने ओम प्रकाश के सिर में गोली मार दी।
</TEXT></DOC>