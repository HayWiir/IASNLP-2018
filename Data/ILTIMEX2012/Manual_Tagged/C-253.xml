<?xml version="1.0" encoding="UTF-8" ?>
<DOC><TEXT>
कोलंबो।। भारतीय मिडल ऑर्डर में <ILTIMEX TYPE="P">लंबे समय</ILTIMEX> तक 'फेब फॉर' के दबदबे के कारण बाहर रहने वाले युवराज सिंह को पूर्व कप्तान सौरभ गांगुली के संन्यास के बाद टेस्ट टीम का रेग्युलर मेंबर बनने का मौका मिला। लेकिन, अब एक अन्य लेफ्ट हैंडर बैट्समैन सुरेश रैना के कारण उन्हें फिर से बाहर बैठना पड़ सकता है। यह भी संयोग है कि <ILTIMEX TYPE="D">पिछले कुछ सालों</ILTIMEX> से टेस्ट टीम में इस जगह के लिए लेप्ट हैंडर बैट्समैनों के बीच ही स्वस्थ प्रतिद्वंद्विता चलती रही। गांगुली जब टीम में थे तो युवराज को उनकी जगह का मुख्य दावेदार माना जाता था। लेफ्ट हैंडर गांगुली ने जब संन्यास लिया तो सिलेक्टरों को उनके स्थान पर बाएं हाथ के ही बैट्समैन युवराज का सिलेक्शन करने में कोई माथापच्ची नहीं करनी पड़ी। लेकिन अब न सिर्फ सिलेक्टर्स बल्कि भारतीय टीम मैनेजमेंट भी श्रीलंका के खिलाफ <ILTIMEX TYPE="D">तीन अगस्त</ILTIMEX> से शुरू होने वाले तीसरे और अंतिम टेस्ट मैच की टीम को लेकर असमंजस में है। युवराज अस्वस्थ होने के कारण दूसरे टेस्ट मैच में नहीं खेले थे, जिसमें रैना ने टेस्ट क्रिकेट में डेब्यू किया और 120 रन की जांबाज पारी खेलकर इस मौके को भुनाने में कोई कसर नहीं छोड़ी। युवराज अब फिट हैं और वह दूसरे टेस्ट के <ILTIMEX TYPE="D">पांचवें दिन</ILTIMEX> <ILTIMEX TYPE="P">कुछ समय</ILTIMEX> के लिए फील्डिंग के लिए भी उतरे थे, लेकिन उनके लिए फिलहाल प्लेइंग इलेवन में जगह नहीं दिख रही है। टीम मैनेजमेंट रैना को बाहर बिठाकर गलत संदेश नहीं देना चाहता है, जबकि टीम इंडिया की मजबूत त्रिमूतिर् राहुल दविड़, सचिन तेंडुलकर और वीवीएस लक्ष्मण अब भी टीम के अहम अंग हैं। भारतीय कप्तान महेंद सिंह धोनी से जब दूसरे टेस्ट के बाद पूछा गया था कि तीसरे मैच में टीम का संयोजन क्या होगा, तो उन्होंने सीधे जवाब दिया था, 'अभी से मैं इसका खुलासा क्यों करूं। इसकी जानकारी आपको मैच के <ILTIMEX TYPE="D">पहले दिन साढ़े नौ बजे</ILTIMEX> ही मिलेगी।' टीम मैनेजमेंट युवराज के स्थान पर रैना को ही बनाए रखने की वकालत इसलिए भी कर रहा है, क्योंकि उत्तर प्रदेश के इस युवा बैट्समैन ने पिछले एक <ILTIMEX TYPE="P">साल</ILTIMEX> में वनडे क्रिकेट में बहुत अच्छा प्रदर्शन किया, जबकि युवराज टेस्ट ही नहीं वनडे में भी अपेक्षाओं पर पूरी तरह खरे नहीं उतरे। रैना ने <ILTIMEX TYPE="P">पिछले एक साल</ILTIMEX> में 33 वन डे की 26 पारियों में 41.05 की औसत से 821 रन बनाए, जिसमें एक सेंचुरी और पांच हाफ सेंचुरी शामिल हैं। उन्होंने लगातार अच्छी फॉर्म बनाए रखी, जिससे वह टेस्ट टीम में जगह बनाने में सफल रहे। दूसरी तरफ युवराज ने टेस्ट मैचों में <ILTIMEX TYPE="P">ढाई साल</ILTIMEX> से भी ज्यादा समय से सेंचुरी नहीं लगाई है। उन्होंने आखिरी सेंचुरी <ILTIMEX TYPE="D">दिसंबर 2007</ILTIMEX> में पाकिस्तान के खिलाफ बेंगलुरू में जमाया था। इसके बाद 22 पारियों में उनके नाम पर केवल छह हाफ सेंचुरी दर्ज हैं। <ILTIMEX TYPE="D">पिछले एक साल</ILTIMEX> में युवराज ने छह टेस्ट मैच खेले, जिसमें वह 36 की औसत से ही रन बना पाए। श्रीलंका के खिलाफ गॉल में पहले टेस्ट मैच में 52 रन बनाने के लिए उन्हें संघर्ष करना पड़ा, जबकि दूसरी पारी में वह केवल पांच रन बना पाए।
</TEXT></DOC>