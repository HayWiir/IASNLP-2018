<?xml version="1.0" encoding="UTF-8" ?>
<DOC><TEXT>
पूनम पाण्डे ।। नई दिल्ली कॉमनवेल्थ गेम्स थीम सॉग का विडियो लॉन्च होने से पहले ही इंटरनेट पर आ गया है। चौंकिए नहीं। यह ऑफिशल विडियो नहीं है लेकिन यू ट्यूब पर इसके ऑफिशल होने का झूठा दावा किया जा रहा है। कई लोग इस दावे पर भरोसा भी कर रहे हैं। इस विडियो को अब तक 80,000 से ज्यादा हिट मिल चुकी हैं। वैसे ए. आर. रहमान ने ऑफिशल विडियो भी तैयार कर लिया है, जिसे <ILTIMEX TYPE="D">इसी हफ्ते</ILTIMEX> रिलीज किया जाएगा। गेम्स शुरू होने में अब सिर्फ <ILTIMEX TYPE="P">13 दिन</ILTIMEX> रह गए हैं और थीम सॉन्ग का रंग तक नहीं दिख पाया है। थीम सॉन्ग रिलीज तो किया गया, लेकिन इसके साथ ही यह विवादों में आ गया। लोगों ने कहा कि यह उम्मीदों पर खरा नहीं उतरता। धीरे धीरे इसकी चर्चा भी खत्म हो गई। तब <ILTIMEX TYPE="D">कुछ दिन पहले</ILTIMEX> ऐलान किया गया कि रहमान ने थीम सॉन्ग में कुछ बदलाव कर उसे ज्यादा एनजेर्टिक बना दिया है। इसके साथ ही इसका विडियो भी तैयार है, लेकिन ज्यादातर लोगों को लग रहा है कि थीम सॉन्ग का विडियो री लॉन्च किया जाएगा, क्योंकि एक बार तो विडियो आ चुका है। उन्हें यह इसलिए लग रहा है क्योंकि इंटरनेट पर थीम सॉन्ग के कई विडियो पड़े हैं, जिनमें से एक विडियो ऑफिशल होने का दावा करता है। आम लोग ही नहीं, बल्कि कई गेम्स वॉलंटियर्स भी विडियो को लेकर कन्फ्यूज्ड हैं। वॉलंटियर अनूप कुमार का कहना है कि रहमान ने अब नया विडियो बनाया है। मैं उम्मीद करता हूं कि यह पहले से अच्छा होगा और शकीरा के वाका वाका को टक्कर दे सकेगा। जब अनूप से पूछा कि क्या पहला विडियो उन्होंने देखा है तो उनका जवाब था हां। मैंने इंटरनेट पर कई बार इसे देखा है। वह अच्छा है, लेकिन बहुत अच्छा नहीं। इसी तरह अनूप के कई दोस्त भी सोचते हैं। साहिल कहते हैं कि पहले विडियो में दिल्ली की खूबसूरती दिखाने के साथ ही कई मॉन्यूमेंट्स भी दिखाए हैं। इसमें मेट्रो है, इंडिया गेट है और क्लासिकल डांस की भी झलकियां हैं। विडियो में गेम्स के बारे में भी जानकारी है। जैसे यह कब से कब तक हैं और कितनी टीमें हिस्सा ले रही हैं। जब उन्हें बताया गया कि यह विडियो असली नहीं है, तो उन्होंने कहा कि उस पर तो ऑफिशल ही लिखा है। इस पर लिखे ऑफिशल विडियो की वजह से कई लोग इसे असल विडियो समझ रहे हैं। कई लोगों ने इस पर कमेंट भी किया है। कुछ ने तारीफ की है तो कुछ ने सुधार की गुंजाइश बताई है। ऑर्गनाइजिंग कमिटी के अधिकारी इस पर ऑन द रेकॉर्ड कुछ कहने को तैयार नहीं है, लेकिन वे यह मान रहे हैं कि थीम सॉन्ग का ऑफिशल विडियो अब तक रिलीज न हो पाने से ऐसा हुआ है। दरअसल कोई इस बात को हजम नहीं कर पा रहा है कि गेम्स शुरू होने में <ILTIMEX TYPE="P">दो हफ्ते से भी कम समय</ILTIMEX> बचा है और ऑफिशल विडियो जारी नहीं हुआ है, इसलिए इंटरनेट पर मौजूद विडियो को ही ऑफिशल मान रहे हैं।
</TEXT></DOC>