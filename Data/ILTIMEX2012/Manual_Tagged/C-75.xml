<?xml version="1.0" encoding="UTF-8" ?>
<DOC><TEXT>
एसपी रावत॥ कुरुक्षेत्र : हरियाणा, पंजाब और राजस्थान से कम दुधारू और दूध न देने वाले पशुओं की जिस तरह से तस्करी की जा रही है, उसे देख इस खेल के पीछे कोई बड़ा खेल होता दिखाई दे रहा है। पता चला है कि इस समूचे अवैध व्यापार का संचालन केंद्र उत्तर प्रदेश का सहारनपुर है। पशु तस्कर माफिया के हौसले इतने बढे़ हुए हैं कि ये लोगों पर ही नहीं, कभी कभी तो पुलिस व अधिकारियों पर भी हमला बोल देते हैं। यमुना नदी के आसपास तो आमतौर ऐसी झड़पें अकसर होती रहती हैं। हालत यहां तक बदतर हो चुकी है कि करीब <ILTIMEX TYPE="D">दो दशक पूर्व</ILTIMEX> थानेसर के एसडीएम ने मार्केट कमिटी लाडवा के बेकार पडे़ कैटल शेड में एक गौशाला बनवा दी थी। गौशाला बनने के बाद वहां गौरक्षा का काम होने लगा। लेकिन इससे पशु तस्करों को करारा झटका लगा और एसडीएम पर आरोप लगवा दिए कि एक अधिकारी कैटल शेड को गौशाला कैसे बना सकता है? हैरानी की बात ये है कि <ILTIMEX TYPE="D">उस समय</ILTIMEX> उक्त अधिकारी के बचाव में कोई भी नहीं आया और पशु तस्कर माफिया की बांछें खिल गईं। पशु तस्करी का खेल आखिर किस तरह से होता है, उसकी एक बानगी देखिए। ग्रामीण लोग बूढ़े हो चुके या दूध न देने वाले अपने पशुओं को दूर दराज में छोड़ आते हैं। ये पशु दूसरों के खेतों में नुकसान करते हैं। ऐसे पशुओं पर पशु तस्कर माफिया की नजर होती है। गांव दर गांव और हर शहर में इनसे जुडे़ लोग बाकायदा उन्हें सूचना देते हैं कि हमारे यहां कितने आवारा पशु घूम रहे हैं। सूचना देने के एवज में उनको मेहनताना मिलता है। इसके बाद इन्हें घेरकर किसी सुनसान जगह या अर्बन एस्टेट के नए सेक्टरों में छोड़ा जाता है। इन पर बाकायदा नजर रखी जाती है। जब एक ट्रक का लोड तैयार हो जाता है तो लोगों के सो जाने के बाद <ILTIMEX TYPE="D">रात</ILTIMEX> को ट्रक में लादकर चारों ओर से बंद करके यानी तिरपाल से ढांपकर ले जाया जाता है। इतना ही नहीं, ट्रक को कहां और किन रास्तों से ले जाना है, इसकी सूचना बाकायदा सहारनपुर से आती है। पुलिस और अधिकारियों की मिलीभगत से इन मूक जानवरों को ट्रकों पर लादकर तमाम कानूनों की धज्जियां उड़ाते हुए इनके गंतव्य पर भेज दिया जाता है। इससे जुड़ी खबर पहले भी एनबीटी में छापी जा चुकी है। सरेआम पशुओं से भरे ट्रकवाया हनौरी रोड अब भी यमुना नदी से पार होकर जा रहे हैं। यहां यह भी गौरतलब है कि <ILTIMEX TYPE="D">पिछले दिनों</ILTIMEX> एक सामाजिक संस्था ने पशु क्रूरता अधिनियम के तहत कुरुक्षेत्र में शंख बेचने पर पाबंदी लगवा दी और मुकदमा भी दर्ज करवा दिया था। शुरू में इस संस्था ने सेना के जवानों के लिए जम्मू-कश्मीर जा रहे बकरों से भरे ट्रक रोके और मीडिया में छा गए। लेकिन यह कटु सत्य है कि कभी भी इस संस्था के लोगों ने यमुनानगर और सहारनपुर के बीच बने पुल पर पशुओं से भरे ट्रकों को रोकने की जरूरत नहीं समझी।
</TEXT></DOC>